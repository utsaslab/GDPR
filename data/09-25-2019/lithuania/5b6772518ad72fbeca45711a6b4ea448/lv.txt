Europos duomenų apsaugos valdyba (toliau – EDAV) yra nepriklausoma Europos įstaiga, įsteigta Bendruoju duomenų apsaugos reglamentu (BDAR), kuriuo prisidedama prie nuoseklaus duomenų apsaugos taisyklių taikymo visoje Europos ekonominėje erdvėje (EEE) ir skatinamas jos duomenų apsaugos priežiūros institucijų bendradarbiavimas. Pasak EDAV valdybos pirmininkės Andrea Jelinek, 2018 m. buvo išskirtiniai metai duomenų apsaugos srityje, nes 2018 m. gegužės 25 d. pradėtas taikyti ilgai lauktas Bendrasis duomenų apsaugos reglamentas (BDAR).Skaidrumas – tai, kam EDAV vykdydama savo veiklą skiria ypatingą dėmesį. Ši organizacija siekia užtikrinti, kad jos rengiamos gairės padėtų siekti dvigubo tikslo – užtikrinti tinkamą duomenų tvarkymą ir didesnes asmenų teises. Šiame procese svarbiausia yra skaidrumas ir bendradarbiavimas su suinteresuotaisiais asmenimis. EDAV savo veiklą vykdo bendradarbiaudama su jais, semiasi iš jų geriausių įžvalgų dėl kasdienės duomenų tvarkymo veiklos.Skiriamą dėmesį skaidrumui ir visuomenės įsitraukimui įrodo suinteresuotųjų asmenų tyrimas, kurio duomenimis, dauguma respondentų mano, kad EDAV 2018 m. parengtos gairės yra naudingos. 61 proc. apklaustųjų mano, kad minėtas gaires lengva skaityti, 64 proc. nuomone, jos lengvai prieinamos EDAV tinklalapyje. Patogus EDAV parengtų dokumentų prieinamumas taikytinas visiems rengiamiems dokumentams, be kita ko, šios organizacijos tinklalapyje 2018 m. buvo paskelbti 4 gairių projektai viešosioms konsultacijoms.Bendradarbiavimas. BDAR sustiprina priežiūros institucijų bendradarbiavimą per EDAV. Valdybos stiprybė, kad šioje organizacijoje savo žinias ir kompetenciją suvienija Europos duomenų apsaugos priežiūros pareigūnas ir 31 priežiūros institucija. EDAV deda visas pastangas, kad šis naujas bendradarbiavimo lygmuo būtų išlaikytas ir sėkmingas. 2018 m. gegužės 25 d. – gruodžio 31 d. registruotos 255 tarpvalstybinės bylos IMI sistemoje. Per 2018 m. 14 valstybių priežiūros institucijos inicijavo 43 vieno langelio principu paremtas procedūras. 2018 m. gegužės 25 d. – gruodžio 31 d. EDAV paskelbė 26 nacionalines nuomones dėl poveikio duomenų apsaugai vertinimo. 2018 m. nebuvo inicijuota nė vieno ginčo sprendimo, o tai leidžia daryti prielaidą, kad skirtingų valstybių priežiūros institucijoms pavyko pasiekti susitarimą dėl visų tarpvalstybinių bylų.EDAV 2018 m. veiklos ataskaita (angliškai)EDAV 2018 m. veiklos ataskaitos apžvalga (lietuviškai)