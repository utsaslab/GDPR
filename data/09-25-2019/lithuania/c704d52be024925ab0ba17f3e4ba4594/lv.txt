Valstybinės duomenų apsaugos inspekcijos duomenimis, šiuo metu Lietuvoje yra paskirti 1 809 duomenų apsaugos pareigūnai, iš jų daugiau kaip pusė viešajame sektoriuje.Valstybinė duomenų apsaugos inspekcija dėl duomenų apsaugos pareigūnų skyrimo viešajame sektoriuje ir jų veiklos reglamentavimo ypatumų parengė rekomendaciją. Jos tikslas – atkreipti valdžios institucijų ar įstaigų dėmesį į praktikoje pastebėtus trūkumus, susijusius su duomenų apsaugos pareigūno skyrimu, jo nepriklausomumo užtikrinimu bei veiklos reglamentavimu valdžios institucijose ar įstaigose.Šis metodinis dokumentas parengtas įvertinus ministerijų ir joms pavaldžių įstaigų apklausos rezultatus. Apklausą dėl Bendrojo duomenų apsaugos reglamento įgyvendinimo organizavo Bendrojo duomenų apsaugos reglamento įgyvendinimo koordinavimo komisija, kurios narys yra ir Valstybinės duomenų apsaugos inspekcijos vadovas Raimondas Andrijauskas.Daugiau informacijos galite rasti Rekomendacijoje dėl duomenų apsaugos pareigūnų skyrimo viešajame sektoriuje ir jų veiklos reglamentavimo ypatumų>>