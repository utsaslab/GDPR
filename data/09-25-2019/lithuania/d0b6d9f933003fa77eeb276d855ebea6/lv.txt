2019 m. vasario 7 d. Valstybinės duomenų apsaugos inspekcijos direktorius Raimondas Andrijauskas, direktoriaus pavaduotoja Danguolė Morkūnienė ir Teisės skyriaus patarėja Raminta Sinkevičiūtė-Šečkuvienė lankėsi Mykolo Romerio universitete.Susitikime Valstybinės duomenų apsaugos inspekcijos direktorius įteikė prizus dėstytojo Juozo Valčiuko vadovaujamiems studentams, geriausiai parašiusiems esė tema „Žmogus be privatumo, tai – žmogus be orumo“.R. Andrijauskas padėkojo studentams bei išreiškė pasididžiavimą jų brandžiomis mintimis, įžvalgomis, kūrybingumu ir domėjimusi skaitmeninėmis žmogaus teisėmis. Inspekcijos direktorius palinkėjo studentams profesinę ateitį sieti su šiuo metu išskirtinį aktualumą įgijusia asmens duomenų ir privatumo apsauga. Su Mykolo Romerio universiteto Teisės mokyklos prodekane Dovile Gailiūte-Janušone, Viešosios teisės instituto vadove Agne Tvaronavičiene bei Privatinės teisės instituto atstovais aptartos priežiūros institucijos ir universiteto tolesnio bendradarbiavimo galimybės.