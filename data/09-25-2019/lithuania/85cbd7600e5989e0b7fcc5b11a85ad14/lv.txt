Bendrajame duomenų apsaugos reglamente numatyta, kad kiekvienas asmens duomenis tvarkantis subjektas, ar tai būtų privati įmonė ar valstybinė institucija – visi privalo, atsižvelgdami į įvairias aplinkybes, imtis tinkamų saugumo priemonių, kurios užtikrintų jų tvarkomų asmens duomenų saugumą. Šiame teisės akte nėra numatyta konkrečių saugumo priemonių, kurias turi įgyvendinti duomenų valdytojas, norėdamas apsaugoti tvarkomus asmens duomenis. Valstybinė duomenų apsaugos inspekcija, norėdama padėti duomenų valdytojams geriau vykdyti reglamente numatytas pareigas, parengė „Tvarkomų asmens duomenų saugumo priemonių ir rizikos vertinimo gaires asmens duomenų valdytojams ir tvarkytojams“>>. Šiose gairėse pateikta naudingos informacijos kiekvienai įmonei ar įstaigai, tvarkančiais asmens duomenis, dėl asmens duomenų saugumo, organizacinių ir techninių saugumo priemonių, rizikos nustatymo.Tam, kad šio gairės būtų kuo vertingesnės kiekvienos institucijos, įstaigos ar įmonės veiklai, jas teikiame viešosioms konsultacijoms iki 2019 m. spalio 1 d. Komentarų, nuomonių ir pasiūlymų, kaip jas papildyti ir patobulinti, laukiame el. p. registracija@ada.lt. 