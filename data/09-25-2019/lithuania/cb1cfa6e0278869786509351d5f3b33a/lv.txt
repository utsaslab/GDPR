2019 m. birželio 5 d. Valstybinės duomenų apsaugos inspekcijos direktorius Raimondas Andrijauskas kartu su pavaduotoja Danguole Morkūniene dalyvavo Seimo Žmogaus teisių komiteto posėdyje.Inspekcijos atstovai renginyje apžvelgė itin reikšmingų asmens duomenų apsaugai 2018-ųjų veiklą. Komiteto nariams pristatyti priežiūros institucijos pokyčiai 2018 m. gegužės 25 d. pradėjus taikyti Bendrąjį duomenų apsaugos reglamentą. Teisės aktą, kuriuo iš esmės peržiūrėtos ir atnaujintos asmens duomenų apsaugos taisyklės, pritaikytos ginti mūsų teises dėl technologijų įsigalėjimo pakitusiame pasaulyje. Buvo pristatyta priežiūros institucijos pasiekti veiklos rodikliai, pradėtos vykdyti naujos funkcijos ir jų reikšmė Lietuvos žmonėms, verslui bei mūsų valstybės padėtį dėl asmens duomenų ir privatumo apsaugos kitų Europos Sąjungos valstybių kontekste.Susitikime taip pat dalyvavo ir atstovai iš Žurnalistų etikos inspektoriaus tarnybos, kuri Lietuvoje vykdo asmens duomenų ir privatumo priežiūrą, kai asmens duomenys tvarkomi žurnalistikos arba akademinės, meninės ar literatūrinės saviraiškos tikslais. 