Isikuandmete edastamisest kolmandatesse riikidesseAvaldatud veebilehel Andmekaitse Inspektsioon (https://www.aki.ee)   Isikuandmete edastamisest kolmandatesse riikidesse  8. Mai 2019   Andmekaitse valdkonnas tekivad tihti küsimused, mis saab siis, kui mul onandmeid vaja saata väljaspool Eestit asuvale ettevõttele, asutusele võiorganisatsioonile?  Üldjoontes käib andmete edastamine välisriiki nii enne isikuandmete kaitse üldmääruse kehtimahakkamist kui ka peale seda sarnase põhimõtte järgi.  Kui edastamine toimub Euroopa Liidu siseselt,siis peab olema küll õiguslik alus, nagu seda on vaja igaks andmetöötluse toiminguks, kuidtäiendavaid meetmeid (nt inspektsioonilt luba taotleda) rakendama ei pea. Kui aga edastaminetoimub kolmandasse riiki, siis tuleb uurida, millisele andmekaitsetasemele riik vastab ja järgidateatud nõudeid. Variante on neli • Edastamine Euroopa Majanduspiirkonna (Norra, Island, Liechtenstein) riikidesse on võrdsustatudpiisava andmekaitse tasemega riikidega ehk edastamise kord on analoogne Euroopa Liidu siseseedastusega.• Edastamine riikidesse, mis on saanud Euroopa Komisjonilt andmekaitse taseme piisavuse otsuse,on protsess analoogne Euroopa Liidu sisese edastusega. Riikide nimekiri on saadaval EuroopaKomisjoni kodulehelt , sinna on muuhulgas arvatud näiteks Argentiina, Kanada (ainult erasektor),Šveits, 2019 lisandub Jaapan jne.  • Edastamine Ameerika Ühendriikidesse, kui ühendriikides asuv ettevõte on liitunud Privacy Shieldprogrammiga, on loetud piisava andmekaitse tasemega edastuseks (ehk siis analoogne liidu siseseedastusega).• Edastamist ülejäänud riikidesse, mis ei ole ülalpool loetletud, on andmete edastamine mittepiisavaandmekaitsetasemega riiki ning edastamisel tuleb rakendada lisakaitsemeetmeid või see võibtoimuda erandolukordades (rakendades vastavalt isikuandmete kaitse üldmääruse artikleid 46-49). Enne isikuandmete kaitse üldmääruse kehtima hakkamist reguleeris andmete edastamist nö vanaisikuandmete kaitse seadus, mis nägi ette, et mittepiisava andmekaitsetasemega riikidesseedastamisel tuleb selleks taotleda inspektsioonilt vastav luba. Luba väljastades hindas inspektsioonandmeeksportija ja andmeimportija vahel sõlmitud andmeedastuslepinguid (enamasti kasutatiselleks Euroopa Komisjoni loodud standardseid andmekaitseklausleid – Standard ContractualClauses). Lisaks kasutasid suurkorporatsioonid siduvaid kontsernisiseseid eeskirju (Binding CorporateRules), mille hindamine toimus andmekaitseasutuste vahel vastastikuse tunnustamise põhimõttel(nö emakontori riigis asuv juhtiv järelevalveasutus koos kaasatud asutustega hindas eeskirju,ülejäänud asjassepuutuvad järelevalveasutused tunnustasid juhitva asutuse tehtud otsust). Isikuandmete kaitse üldmääruse tulemisega on toimunud mõningane muudatus just loataotlemisekohustuse osas. Kui edastamine toimub kasutades artikli 46 lõikes 2 ettenähtud kaitsemeetmeid (ntstandardse andmekaitseklauslid, toimimisjuhendid, sertifitseerimine, siduvad kontsernisisesedeeskirjad (kuigi nende puhul on säilinud järelevalveasutuste vaheline tunnustamise protseduur)) eiole vaja inspektsioonilt enam andmete edastamise luba taotleda.  Seega võib öelda, et isikuandmetekaitse üldmäärusega on andmete töötlejatele pandud kohustus ise tagada täielik kaitsemeetmetevastavus kehtivale õigusele ning neid inspektsioon eraldi ei hinda.  Erandiks, mil peab luba taotlema, on olukord, kui edastamine toimub andmeeksportija ja -importija vahel sõlmitud üldise lepingu alusel või avaliku sektori asutuste vahelise halduskokkuleppe alusel.Sellistel juhtudel tuleb inspektsioonilt taotleda luba ning enne otsuse tegemist peab inspektsioon läbiviima järjepidevuse mehhanismiga seotud protseduurid (esitama lepingud ja otsuse EuroopaAndmekaitsenõukogu liikmetele heakskiitmiseks). Üldmääruse artikkel 49 loetleb erandid, mil võib mittepiisava andmekaitsetasemega riiki edastadaandmeid ilma inspektsiooni loata või artiklis 46 loetletud kaitsemeetmeid rakendamata. Sellistekserandjuhtumiteks on näiteks isiku nõusolek (selgesõnaline nõusolek edastamise lubamiseks), isiku jaandmetöötleja vaheline leping, avalik huvi jms.Lehekülg 1 / 2Isikuandmete edastamisest kolmandatesse riikidesseAvaldatud veebilehel Andmekaitse Inspektsioon (https://www.aki.ee)Seega võib kokku võtta, et isikuandmete kaitse üldmääruse kehtima hakkamine on vähendanudinspektsioonilt loa taotlemise vajadust. Andmetöötlejatel on rohkem võimalusi andmete edastamisealuste valiku osas (võrreldes varasemalt kehtinud korraga) – näiteks on võimalus kasutadatoimimisjuhendeid, sertifitseerimist ja ka erandite kasutamine on võrreldes varasemaga laiem. Kontsernisisesed eeskirjad Töövoogudest rääkides, siis aastal 2017 väljastas inspektsioon 22 otsust andmete edastamiseksvälisriiki. Antud number on põhjendatav isikuandmete kaitse üldmääruse jõustumisega, kunaandmetöötlejad soovisid enne õigusakti tulekut oma dokumentatsiooni korrastada. Nimeltvarasemalt antud load jäid kehtima ka peale isikuandmete kaitse üldmääruse kehtima hakkamist.Aastal 2018 esitati inspektsioonile 3 loataotlust,  millest ühele väljastati luba. Küll aga oli selperioodil inspektsioon esmakordselt kaasatud siduvate kontsernisiseste eeskirjade läbivaatamiseprotseduuri kui kaasläbivaataja. Sellest kogemusest võib öelda, et tegemist on aja- jaressursimahuka protseduuriga, mille puhul tavaliselt 3 andmekaitseasutust korraga hindavadkorporatsiooni andmetöötlusega seonduvat dokumentatsiooni. Lisaks esimesele läbivaatusele,järgneb ka järelläbivaatus ning eeskirjade osas tehtud otsus esitatakse kõikidele teisteleasjassepuutuvatele järelevalveasutustele vastuväidete esitamiseks. Kui vastuväiteid ei ole, võetakseotsus vastu ehk siis siduvad kontsernisisesed eeskirjad kiidetakse heaks. Ajaliselt võtab koguprotseduur aega minimaalselt pool aastat kuni aasta. Maarja Kirsskoostöödirektor Artikkel pärineb aastaraamatust "AVALIKU TEABE SEADUSE TÄITMISEST JA ISIKUANDMETE KAITSETAGAMISEST AASTAL 2018" [1]       Allikas URL: https://www.aki.ee/et/uudised/uudiste-arhiiv/isikuandmete-edastamisest-kolmandatesse-riikidesseLingid:[1] https://www.aki.ee/sites/www.aki.ee/files/elfinder/article_files/Aastaraamat%202018%20kohta.%20Soovitused%20aastaks%202019.pdfPowered by TCPDF (www.tcpdf.org)Lehekülg 2 / 2