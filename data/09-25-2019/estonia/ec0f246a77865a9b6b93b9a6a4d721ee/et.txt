Äripäev: Andmekaitse Inspektsioon taunib varjatud spämmi Avaldatud veebilehel Andmekaitse Inspektsioon (https://www.aki.ee)   Äripäev: Andmekaitse Inspektsioon taunib varjatud spämmi  19. Veebr 2016   Andmekaitse Inspektsioon on viimasel ajal saanud kaebusi, kus inimesed kurdavad, et ettevõttedkasutavad nende isiklikke e-postiaadresse otseturustuspostitusteks ehk spämmiks vaatamatainimeste tahteavaldusele uudiskirjadest keelduda.Teatavasti ütleb elektroonilise side seadus, et inimese kontaktaadressi tohib kasutadaotseturustuspostituseks ainult inimese nõusolekul ja inimesel peab olema alati võimalus sellesthiljem keelduda. Reeglina lisatakse keeldumisvõimalus eraldi igale sellisele e-kirjale.Ühe juhtumi puhul saatis näiteks internetis ostukeskkonda omav ettevõte oma klientidele, sh kanendele, kes olid avaldanud soovi uudiskirju mitte saada, teate, kus soovitati kontrollida oma e-poekonto seisu, kutsudes kliente üles ostukeskkonda sisse logima ja kontojäägi olemasolu korral sedaostudeks kulutama. Sisuliselt oli tegemist uudiskirjaga, mis teenis ettevõtte huvi mõjutada klientiostma. Teate saatja väitis, et tegemist ei ole uudiskirjaga, vaid lihtsalt klientidele saadetudteavitusega. Inspektsiooni arvates on siin tegemist spämmiga, mida on püütud varjata, vormistadessee kujul, nagu oleks tegemist kliendi jaoks möödapääsmatult olulise teabega ja seda tuleb taunida.Inspektsioon tuletab pressiteates meelde, et otseturustus on elektrooniliste kontaktandmetekasutamine teabe edastamiseks elektroonilise side võrgu kaudu eesmärgiga tõsta isiku mainet jaedendada kaupade või teenuste pakkumist. Andmekaitse Inspektsiooni seisukoht on, et kuipakkumise saatmine edendab vähegi ettevõtja, poliitilise organisatsiooni või heategevuslikuühenduse tegevust, on alati tegemist otseturustusega.Mõned ettevõtted kasutavad agressiivset võtet, kus saadetakse klientidele teenuse osutamise eeste-maili teel arve, mis lisatakse e-kirjale manusena, aga e-kirja väli ise on täis kõikvõimalikkuettevõtte reklaami. See näitab, et ettevõte oli hiilinud mööda nõudest võimaldada kliendil keeldudaotseturustuspostitusest, sest arve saatmisest ei ole võimalik keelduda.Inspektsioon kutsub siinjuures ettevõtjaid austama oma klientide soovi otseturustusest keeldumiselja loobuma agressiivsest reklaamist, mis ei ole kooskõlas seaduse põhimõtetega.Äripäev 19.02.2016 http://www.aripaev.ee/uudised/2016/02/19/andmekaitse-inspektsioon-taunib-varjatud-spammi [1]    Allikas URL: https://www.aki.ee/et/uudised/meediakajastus/aripaev-andmekaitse-inspektsioon-taunib-varjatud-spammiLingid:[1] http://www.aripaev.ee/uudised/2016/02/19/andmekaitse-inspektsioon-taunib-varjatud-spammiPowered by TCPDF (www.tcpdf.org)Lehekülg 1 / 1