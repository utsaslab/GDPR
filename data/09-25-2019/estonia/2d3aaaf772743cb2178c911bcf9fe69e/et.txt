Igal inimesel on õigus küsida enda kohta kogutud andmeidAvaldatud veebilehel Andmekaitse Inspektsioon (https://www.aki.ee)   Igal inimesel on õigus küsida enda kohta kogutud andmeid    December 7, 2016    Andmekaitse Inspektsiooni pöördutakse sageli murega, et üks või teine ettevõte eivõimalda tutvuda enda käsutuses olevate andmetega. Näeme oma igapäevatöö käigus, etühelt poolt ei tea inimesed ise päris täpselt, mida ja kuidas on neil õigus küsida, teisaltaga ei ole ka ettevõtete esindajad kursis, kuidas sellistele päringutele vastata. Seega onhea meelde tuletada põhitõed, mis aitavad segadust ja konflikte vältida.Mida on õigus küsida?Ettevõte või asutus, kes oma tegevuse käigus isikuandmeid töötleb, peab inimese soovil väljastamatema kohta käivad isikuandmed. Igal inimesel on õigus küsida, milliseid andmeid tema kohtakogutud on, kust need pärinevad ning mis eesmärgil ja kuidas neid kasutatakse. Samuti on inimeselõigus teada, kas tema andmeid on lubatud edastada ka kolmandatele osapooltele ning kelleletäpselt tema andmeid edastatud on.Mis kujul peab andmed väljastama?Andmed tuleks võimaluse korral esitada sellisel viisil nagu küsija soovib – olgu siis e-posti teel võipaberkandjal. Kui andmete küsija ei ole oma eelistust selgelt väljendanud, siis tasub see segadusevältimiseks üle täpsustada. Kui soovitud viisil ei ole aga siiski võimalik andmeid väljastada või seeoleks isikuandmete töötleja jaoks ebaproportsionaalselt koormav, võib andmete väljastamise viisivalida töötleja ise. Seejuures peab aga valima inimese jaoks võimalikult mugava viisi – et andmetegatutvumine oleks lihtne, kiire ja mõistlike kuludega.Tasub aga teada, et kui andmeid soovitakse kindlasti paberkandjal ja andmete maht on suur, siisvõib alates 21. leheküljest küsida ka tasu. Tasu suurus võib olla kuni 0,19 eurot iga väljastatudlehekülje eest. (Kui tegemist on andmetega, mille väljastamise eest on ette nähtud riigilõiv, siistäiendavat tasu küsida ei tohi.)Mis aja jooksul peab vastama?Küsitud andmed tuleb väljastada viie järgneva tööpäeva jooksul pärast seda, kui inimene on endasoovist teada andnud.Millal võib keelduda?Andmete väljastamisest võib keelduda neljal juhul: kui see kahjustaks kellegi teise õigusi võivabadusi, ohustaks lapse põlvnemise saladuse kaitset, takistaks kuriteo tõkestamist või kurjategijatabamist ning kui see raskendaks kriminaalmenetluses tõe väljaselgitamist. Juhul kui andmeteväljastamisest keeldutakse tuleb sellest inimesele teada anda ning otsust talle ka selgitada japõhjendada.Ka põhjendatud keeldumise korral on vastamise tähtajaks üldjuhul 5 tööpäeva.Mis saab edasi?Kui selgub, et inimese kohta käivad andmed on valed, on tal õigus nõuda vigaste andmeteparandamist. On ju ka andmetöötleja huvides, olgu selleks siis eraettevõte või riigiasutus, et temakäsutuses olevad andmed on õiged ja vastavad tegelikkusele.Kui andmete töötlemiseks seaduslikku alust ei ole, siis võib inimene nõuda ka oma andmetetöötlemise lõpetamist, nende avalikustamise või neile juurdepääsu võimaldamise lõpetamist aga kakogutud isikuandmete kustutamist või sulgemist.Lehekülg 1 / 2Igal inimesel on õigus küsida enda kohta kogutud andmeidAvaldatud veebilehel Andmekaitse Inspektsioon (https://www.aki.ee)Kui andmetega on kõik korras, sujub suhtlus üldjuhul kiirelt ja probleemivabalt ning muretsemisekspõhjust ei olegi.Viide seaduseleKirjeldatud õigused tulevad isikuandmete kaitse seaduse §-dest 19-21 [1].   Allikas URL: https://www.aki.ee/et/igal-inimesel-oigus-kusida-enda-kohta-kogutud-andmeidLingid:[1] https://www.riigiteataja.ee/akt/130122010011?leiaKehtiv#para19Powered by TCPDF (www.tcpdf.org)Lehekülg 2 / 2