Sodišče Evropske unije (v nadaljevanju: SEU) je v sodbi št. C-673/17 z dne 1. 10. 2019 jasno povedalo, da je za zakonito sledenje s piškotki na spletnih straneh potrebno aktivno soglasje posameznika. Spor se je nanašal na organizacijo nagradne igre na spletni strani s strani družbe Planet49. Internetni uporabniki so, da bi lahko sodelovali v igri, morali posredovati svoje ime in naslov, kjer sta bili potrditveni polji. Polje za dovoljenje za namestitev piškotkov je bilo vnaprej označeno. Nemško zvezno združenje organizacij za varstvo potrošnikov je pred nemškim zveznim vrhovnim sodišče izrazilo dvom v zakonitost pridobitve privolitve uporabnikov prek vnaprej označenega potrditvenega polja in glede obsega obveznosti obveščanja, ki je naložena ponudniku storitve. Sodišče Evropske unije je v svoji sodbi odločilo o treh pomembnih točkah. Sodbo si lahko preberete na povezavi: http://curia.europa.eu/juris/document/document.jsf;jsessionid=7464332362E1A30FDBFC05CBD136FE70?text=&docid=218462&pageIndex=0&doclang=sl&mode=lst&dir=&occ=first&part=1&cid=1576748.  