Evropski odbor za varstvo podatkov (EDPB) je na svojem 12. zasedanju 9.-10.7.2019 sprejel smernice o videonadzoru. Smernice pojasnjujejo uporabo Splošne uredbe o varstvu podatkov (GDPR) v povezavi z obdelavo osebnih podatkov pri izvajanju videonadzora s ciljem enotne uporabe Splošne uredbe. Nanašajo se tako na klasični videonadzor kot na pametne video naprave, posebej pojasnjujejo pravila glede obdelave posebnih vrst osebnih podatkov, med drugim pa so opisane tudi pravne podlage, uporaba izjeme zasebne rabe in posredovanje posnetkov tretjim osebam.Smernice bodo dane v javno razpravo. Na voljo so na spletni strani EDPB:https://edpb.europa.eu/our-work-tools/general-guidance/gdpr-guidelines-recommendations-best-practices_en  