Informacijski pooblaščenec se v mesecu kibernetske varnosti, pridružuje ozaveščevalnim aktivnostim z izdajo smernic o orodjih za zaščito zasebnosti na internetu.  Smernice podajajo spletnim uporabnikom enostavne napotke, kako zaščitijo svoje osebne podatke, shranjene na različnih napravah, omejijo dostop tretjim osebam do svojih podatkov (ter preprečijo zlorabo svojih uporabniških računov.  Smernice so koristno branje za uporabnike mobilnih naprav in družbenih omrežij, ki bodo v njih našli uporabna priporočila, kot so na primer: kako izbrati dobra gesla in upravljati z njimi, kako si nastaviti dvofaktorsko avtentikacijo, kako nadzorovati dostop do podatkov oglaševalcem, kako odstraniti zadetke iz spletnih iskalnikov in kako omogočiti zasebnosti prijazne nastavitve v brskalnikih. Smernice so na voljo na povezavi.   Mojca Prelesnik, univ.dipl.prav.,informacijska pooblaščenka  