Srbski Informacijski pooblaščenec Poverenik za informacije od javnog značaja i zaštitu podataka o ličnosti je 5. junija 2019 v Beogradu s svečanim dogodkom obeležil 15-letnico ustanovitve instituta Poverenika. Ob tej priložnosti so informacijski pooblaščenki Mojci Prelesnik podelili posebno zahvalno plaketo za institucionalno podporo in vso pomoč, ki jo je IP nudil srbskemu Povereniku tako na področju varstva osebnih podatkov kot na področju dostopa do informacij javnega značaja. Za IP plaketa pomeni veliko priznanje in zavezo, da uspešno sodelovanje nadaljuje tudi v prihodnje.   