Informacijski pooblaščenec med 8. in 10. aprilom na Bledu gosti 65. zasedanje mednarodne delovne skupine za varstvo podatkov v telekomunikacijah (International Working Party on Data Protection in Telecommunications - IWGDPT), ki združuje strokovnjake za varstvo osebnih podatkov na področju informacijskih tehnologij in komunikacij iz več kot 40 držav sveta. IWGDPT neprekinjeno deluje od leta 1983 pod vodstvom berlinskega informacijskega pooblaščena in izdaja mnenja in priporočila iz aktualnih področjih obdelav osebnih podatkov v povezavi z elektronskimi komunikacijami, internetom in družabnimi omrežji ter na področju sodobnih trendov, kot so računalništvo v oblaku, pametne naprave, umetna inteligenca in internet stvari. Na tokratnem zasedanju bodo med drugim obravnavane pametne naprave za otroke, pravica do prenosljivosti podatkov, tehnologije veriženja podatkovnih blokov (blockchain) in sledenje posameznikom na spletu. Zasedanje skupne ni odprto za javnost, sprejeti dokumenti skupine pa so javno dostopni na spletni strani:https://www.datenschutz-berlin.de/datenschutz/zusammenarbeit-und-gremien/#BerlinGroup     Mojca Prelesnik, univ.dipl.prav.,informacijska pooblaščenka 