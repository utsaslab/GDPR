

Vakardien (04.09.) Jēkabpils Tālākizglītības un informācijas tehnoloģiju centrs sadarbībā ar Datu valsts inspekciju organizēja informatīvu pasākumu par personas datu apstrādes un aizsardzības jautājumiem publiskā sektora pārstāvjiem, kur piedalījās vairāk nekā 170 dalībnieki no Jēkabpils pilsētas, Viesītes, Salas un Kokneses novadiem.
Šodien (05.09.) Kuldīgas novada pašvaldības iestāde “Kuldīgas Attīstības Aģentūra” sadarbībā ar Datu valsts inspekciju organizēja informatīvu pasākumu par personas datu apstrādes un aizsardzības jautājumiem Kuldīgas novada publiskā un privātā sektora pārstāvjiem, kur piedalījās 40 dalībnieki no Kuldīgas un Liepājas.
Kopumā, lai nodrošinātu sabiedrības informēšanu par personas datu apstrādes un aizsardzības jautājumiem, 2018.gadā Datu valsts inspekcija, sadarbībā ar dažādu nozaru pārstāvjiem, organizējusi vairāk nekā 60 informatīvus pasākumus.
Datu valsts inspekcija izsaka pateicību pasākumu organizētājiem un dalībniekiem par saturīgām diskusijām un ierosinājumiem.
Ar informatīvajiem materiāliem (tai skaitā semināru prezentācijas un video) “Par Regulu un datu aizsardzību” iespējams iepazīties – https://www.dvi.gov.lv/lv/par-regulu-un-datu-aizsardzibu/ .



 