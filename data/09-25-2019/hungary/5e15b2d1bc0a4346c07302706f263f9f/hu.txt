Ügyszám:
Ügyintéző:

NAIH/2018/2601/2/K
[…]

[…]
részére
[…]

Tisztelt […]!
A Nemzeti Adatvédelmi és Információszabadság Hatóságnak (a továbbiakban: Hatóság)
elektronikus úton küldött levelében azzal a kérdéssel összefüggésben kér tájékoztatást, hogy
amennyiben egy nemzetközi társaság magyarországi bejegyzésű leányvállalatának a GDPR
33. cikke szerinti incidens bejelentést kell tennie a Hatóság irányába, úgy azt kizárólag csak
magyar nyelven lehet-e majd elvégezni, avagy más (esetleg valamennyi hivatalos) uniós
nyelven is.
Kérdésével kapcsolatban az alábbi tájékoztatást adom.
Az általános közigazgatási rendtartásról szóló 2016. évi CL. törvény 20. § (1) bekezdése
alapján Magyarországon a közigazgatási hatósági eljárás hivatalos nyelve a magyar, így a
Hatóság felé az adatvédelmi incidens bejelentést magyarul teheti meg.
Szeretném továbbá felhívni a figyelmét ugyenezen törvény 65. § (4) bekezdésére, amely az
eljárások gyorsítása érdekében rögzíti, hogy ha az ügyfél a nem magyar nyelven kiállított irat
mellé annak magyar nyelvű hiteles fordítását is csatolja, a hatóság azt a fordítás szerinti
tartalommal fogadja el.
Tájékoztatom továbbá arról is, hogy az Adatvédelmi Incidensbejelentő Rendszerrel
kapcsolatos tudnivalókat és az „Adatvédelmi Incidensbejelentő Rendszer ADATKEZELŐK
számára” a Hatóság honlapján az alábbi linken érheti el:
http://naih.hu/adatvedelmi-incidensbejelent--rendszer.html
Budapest, 2018. július ……
Üdvözlettel:

Dr. Péterfalvi Attila
elnök
c. egyetemi tanár

