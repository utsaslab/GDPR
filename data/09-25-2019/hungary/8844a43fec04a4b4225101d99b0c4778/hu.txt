Ügyszám: NAIH/2019/1073

[…] részére
[…]
[…]
Tisztelt […]!
A Nemzeti Adatvédelmi és Információszabadság Hatósághoz (a továbbiakban: Hatóság) érkezett
konzultációs megkeresésében hatósági erkölcsi bizonyítványok kezelésével kapcsolatban
fogalmazott meg kérdést.
1. A Hatóság tájékoztatja Önt arról, hogy az általános adatvédelmi rendelet1 szerint és az
információs önrendelkezési jogról és az információszabadságról szóló 2011. évi CXII. törvény (a
továbbiakban: Infotv.) 38. §-a2 szerint sem feladata a Hatóságnak, hogy valamely meghatározott
adatkezelés értékelését elvégezze, és annak jogszabályi megfelelőségéről előzetesen
állásfoglalást alakítson ki vagy adatkezelési kérdésekben konzultációt folytasson. Ilyen
tevékenység folytatása jelentősen meg is haladná a Hatóság erőforrásait. Az adatkezelés
valamennyi ismérve az adatkezelőnél áll rendelkezésre, ezért elsősorban ő képes annak
megítélésére, hogy a jogszabályi megfelelés érdekében milyen intézkedések lehetnek
szükségesek; a Hatóság nem veheti át az adatkezelő e tekintetben fennálló felelősségét. Ezzel
összhangban az általános adatvédelmi rendelet is azt írja elő a Hatóság egyik feladatául, hogy
felhívja az adatkezelők (adatfeldolgozók) figyelmét az általános adatvédelmi rendelet szerinti
kötelezettségeikre, és kérésre tájékoztatást nyújtson az érintettnek az őt megillető jogok
gyakorlásával kapcsolatban [általános adatvédelmi rendelet 57. cikk (1) bekezdés d) e) pontja3].

1

Az Európai Parlament és a Tanács (EU) 2016/679 rendelete (2016. április 27.) a természetes személyeknek a
személyes adatok kezelése tekintetében történő védelméről és az ilyen adatok szabad áramlásáról, valamint a 95/46/EK
irányelv hatályon kívül helyezéséről
Az általános adatvédelmi rendelet az alábbi linkről érhető el:
https://eur-lex.europa.eu/legal-content/HU/TXT/HTML/?uri=CELEX:32016R0679&from=EN
2

Infotv. 38. § (2) és (3) bekezdés: „(2) A Hatóság feladata a személyes adatok védelméhez, valamint a közérdekű és a
közérdekből nyilvános adatok megismeréséhez való jog érvényesülésének ellenőrzése és elősegítése, továbbá a
személyes adatok Európai Unión belüli szabad áramlásának elősegítése.”
„(3) A Hatóság a (2) és (2a) bekezdés szerinti feladatkörében az e törvényben meghatározottak szerint különösen
a) bejelentés alapján és hivatalból vizsgálatot folytat;
b) az érintett kérelmére és hivatalból adatvédelmi hatósági eljárást folytat;
c) hivatalból titokfelügyeleti hatósági eljárást folytat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben bírósághoz
fordulhat;
e) a más által indított perbe beavatkozhat;
f)
g) kérelemre adatkezelési engedélyezési eljárást folytat;
h) ellátja az Európai Unió kötelező jogi aktusában, így különösen az általános adatvédelmi rendeletben és a 2016/680
(EU) irányelvben a tagállami felügyeleti hatóság részére megállapított, továbbá a törvényben meghatározott egyéb
feladatokat.”
3

Az általános adatvédelmi rendelet 57. cikk (1) bekezdés d) és e) pontja alapján „Az e rendeletben meghatározott egyéb
feladatok sérelme nélkül, a felügyeleti hatóság a saját területén ellátja a következő feladatokat
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;

A fentiekre tekintettel a Hatóság tájékoztatja Önt arról, hogy annak megítélésére, hogy az általános
adatvédelmi rendelet által támasztott követelményeknek való megfeleléshez konkrét esetben
milyen technikai és szervezési intézkedések szükségesek, elsősorban az adatkezelő képes,
miután ahhoz ismerni szükséges az adatkezelés valamennyi jellemzőjét, ezek az információk
pedig az adatkezelőnél állnak rendelkezésre. Egy adatkezelés teljes átvilágítása mind jogi, mind
informatikai követelményeknek történő megfelelőségével lehetséges. A Hatóság továbbá audit
eljárást nem folytat.
A Hatóság tájékoztatja Önt továbbá arról, hogy az általános adatvédelmi rendelettel kapcsolatos
jogértelmezés, iránymutatás, vélemény kialakítása az Európai Adatvédelmi Testület4 feladata,
ezért és az egységesség elve miatt a Hatóság állásfoglalás kiadására nem tartja magát
feljogosítottnak.
2. A Hatóság mindezek figyelembe vétele mellett tájékoztatja Önt arról, hogy az általános
adatvédelmi rendelet 10. cikke5 értelmében bűncselekményekre, illetve a kapcsolódó biztonsági
intézkedésekre vonatkozó személyes adatoknak az általános adatvédelmi rendelet 6. cikk (1)
bekezdése6 alapján történő kezelésére kizárólag abban az esetben kerülhet sor, ha az közhatalmi
szerv adatkezelésében történik, vagy ha az adatkezelést uniós vagy tagállami jog lehetővé teszi.
Ezen kívül figyelembe kell venni az Infotv. 5. § (7) bekezdését, mely szerint bűnügyi személyes
adatok kezelése esetén – ha törvény, nemzetközi szerződés vagy az Európai Unió kötelező jogi
aktusa ettől eltérően nem rendelkezik – a különleges adatok kezelésének feltételeire vonatkozó
szabályokat kell alkalmazni. Az Infotv. ezen rendelkezéséhez fűzött indokolás szerint ugyanis az
Infotv. a bűnügyi személyes adatok kezelése esetén főszabályként a különleges adatok
kezelésére vonatkozó feltételrendszert rendeli alkalmazni, mely főszabálytól – megfelelő garanciák
biztosításának követelménye figyelembevételével – az ágazati uniós vagy magyar jogi
rendelkezések eltérést állapíthatnak meg. Ennek egyik oka az, hogy az általános adatvédelmi
e) kérésre tájékoztatást ad bármely érintettnek az e rendelet alapján őt megillető jogok gyakorlásával kapcsolatban, és e
célból adott esetben együttműködik más tagállamok felügyeleti hatóságaival.”
4

Az Európai Adatvédelmi Testület az adatvédelemmel, valamint a magánélet védelmével kapcsolatos kérdésekkel
foglalkozó, független európai tanácsadó szerv.

5

Általános adatvédelmi rendelet 10. cikk: „A büntetőjogi felelősség megállapítására vonatkozó határozatokra és a
bűncselekményekre, illetve a kapcsolódó biztonsági intézkedésekre vonatkozó személyes adatoknak a 6. cikk (1)
bekezdése alapján történő kezelésére kizárólag abban az esetben kerülhet sor, ha az közhatalmi szerv adatkezelésében
történik, vagy ha az adatkezelést az érintett jogai és szabadságai tekintetében megfelelő garanciákat nyújtó uniós vagy
tagállami jog lehetővé teszi. A büntetőjogi felelősség megállapítására vonatkozó határozatok teljes körű nyilvántartása
csak közhatalmi szerv által végzett adatkezelés keretében történhet.”
6

Általános adatvédelmi rendelet 6. cikk (1) bekezdés: „A személyes adatok kezelése kizárólag akkor és annyiban
jogszerű, amennyiben legalább az alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél, vagy az a szerződés
megkötését megelőzően az érintett kérésére történő lépések megtételéhez szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú érdekeinek védelme miatt szükséges;
e) az adatkezelés közérdekű vagy az adatkezelőre ruházott közhatalmi jogosítvány gyakorlásának keretében végzett
feladat végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen
érdekekkel szemben elsőbbséget élveznek az érintett olyan érdekei vagy alapvető jogai és szabadságai, amelyek
személyes adatok védelmét teszik szükségessé, különösen, ha az érintett gyermek.
Az első albekezdés f) pontja nem alkalmazható a közhatalmi szervek által feladataik ellátása során végzett
adatkezelésre.”

2

rendelet 10. cikk szerinti azon követelmény, mely szerint a bűncselekményekre, illetve a
kapcsolódó biztonsági intézkedésekre vonatkozó személyes adatoknak az általános adatvédelmi
rendelet 6. cikk (1) bekezdése alapján történő kezelésére kizárólag abban az esetben kerülhet sor,
ha az adatkezelést az érintett jogai és szabadságai tekintetében megfelelő garanciákat nyújtó
uniós vagy tagállami jog lehetővé teszi, azonban ezen garanciák körét, jellegét és tartalmát maga
az általános adatvédelmi rendelet nem határozza meg. Másik ok, hogy az Európa Tanács keretei
között létrehozott adatvédelmi egyezmény 6. cikke a bűnügyi személyes adatokat a különleges
adatok közé tartozóként határozza meg.
A különleges adatok kezelésének feltételeire vonatkozó szabályokat az általános adatvédelmi
rendelet tartalmazza. Ez alapján egyrészt az általános adatvédelmi rendelet 5. cikke értelmében
az adatkezelésnek meg kell felelnie az adatkezelési elveknek, másrészt a 6. cikk szerinti jogalap
valamelyikén kell alapulnia. További jogszerűségi követelményeket az általános adatvédelmi
rendelet 9. cikke állapít meg.
Minderre tekintettel a Hatóság álláspontja szerint munkaviszonyban a munkáltatók egyrészt az
általános adatvédelmi rendelet 6. cikk (1) bekezdés c) pontja és az adatkezelés részleteit
szabályozó törvényi felhatalmazás alapján kezelhetik a munkavállalók bűncselekményre, illetve a
kapcsolódó biztonsági intézkedésre, a büntetlen előélet megállapítására vonatkozó személyes
adatait. Az alábbi linken elérhető hatósági erkölcsi bizonyítvány kiállítása iránti kérőlap
mintapéldánya több olyan jogszabályt is tartalmaz, amely előírja, hogy az érintett a hatósági
erkölcsi
bizonyítvánnyal
igazolja
munkáltatója
felé
erkölcsi
alkalmasságát:
http://www.nyilvantarto.hu/letoltes/erkolcsi_kerolap_kiitoltesi_utmut.pdf
A Hatóság álláspontja szerint törvényi felhatalmazás hiányában a munkáltatók a munkavállalók
bűncselekményre, illetve a kapcsolódó biztonsági intézkedésre, a büntetlen előélet
megállapítására vonatkozó személyes adatait az általános adatvédelmi rendelet 6. cikk (1)
bekezdés f) pontja szerinti jogos érdek alapján és a 9. cikk (2) bekezdés b) pontja7 szerinti feltétel
teljesülése esetén kezelhetik.
A Hatóság álláspontja szerint az általános adatvédelmi rendelet 9. cikk (2) bekezdésének b) pontja
szerinti azon követelményt, mely szerint a különleges adatok kezelése akkor nem tilos, ha
megfelelő garanciákról is rendelkező uniós vagy tagállami jog, illetve a tagállami jog szerinti
kollektív szerződés ezt lehetővé teszi, a bűnügyi nyilvántartási rendszerről, az Európai Unió
tagállamainak bíróságai által magyar állampolgárokkal szemben hozott ítéletek nyilvántartásáról,
valamint a bűnügyi és rendészeti biometrikus adatok nyilvántartásáról szóló 2009. évi XLVII.
törvény (Bnyt.) biztosítja. E törvény tartalmazza a hatósági erkölcsi bizonyítvány kiadására
vonatkozó szabályokat, melyek megfelelő garanciákat nyújtanak az adatkezelésre is.
A munkáltatóknak a jogos érdek jogalapjára történő hivatkozáshoz szükséges elvégezniük az
úgynevezett érdekmérlegelés tesztjét. Az érdekmérlegelési teszt egy többlépcsős folyamat,

7

Általános adatvédelmi rendelet 9. cikk (1) bekezdés: „A faji vagy etnikai származásra, politikai véleményre, vallási vagy
világnézeti meggyőződésre vagy szakszervezeti tagságra utaló személyes adatok, valamint a természetes személyek
egyedi azonosítását célzó genetikai és biometrikus adatok, az egészségügyi adatok és a természetes személyek
szexuális életére vagy szexuális irányultságára vonatkozó személyes adatok kezelése tilos.”
Általános adatvédelmi rendelet 9. cikk (2) bekezdés b) pont: „Az (1) bekezdés nem alkalmazandó abban az esetben,
ha: az adatkezelés az adatkezelőnek vagy az érintettnek a foglalkoztatást, valamint a szociális biztonságot és szociális
védelmet szabályozó jogi előírásokból fakadó kötelezettségei teljesítése és konkrét jogai gyakorlása érdekében
szükséges, ha az érintett alapvető jogait és érdekeit védő megfelelő garanciákról is rendelkező uniós vagy tagállami jog,
illetve a tagállami jog szerinti kollektív szerződés ezt lehetővé teszi.”

3

melynek során azonosítani kell az adatkezelő, azaz a munkáltató jogos érdekét, valamint a
súlyozás ellenpontját képező adatalanyi, munkavállalói érdeket, érintett alapjogot, végül a súlyozás
elvégzése alapján meg kell állapítani, hogy kezelhető-e a személyes adat. Amennyiben a teszt
eredményeként megállapítható, hogy a munkáltatói jogszerű érdek magasabb rendű, mint az
érintettek személyes adatok védelméhez fűződő joga, úgy kezelhetők a fenti, bűncselekményre
vonatkozó személyes adatok, és a munkáltatók ezen adatok igazolására kérhetik erkölcsi
bizonyítvány bemutatását.
Hangsúlyozni kell azonban, hogy a munkáltatók csupán az erkölcsi bizonyítvány bemutatására
hívhatják fel a munkavállalókat, arról azonban másolatot nem készíthetnek. A hatósági erkölcsi
bizonyítványról készített másolat ugyanis nem rendelkezik bizonyító erővel arról, hogy hiteles
másolata egy érvényes hatósági közokiratnak, így a másolat nem alkalmas a benne szereplő
adatok hiteles megállapítására. A hatályos jogszabályi rendelkezéseknek az okmány bemutatása
felel meg, a másolatok kezelése azonban nem felel meg az általános adatvédelmi rendelet szerinti
célhoz kötött adatkezelés8 elvének. Az okirat lemásolása, tárolása az adott munkakör kapcsán a
büntetlen előélet igazolásához nem szükséges, ezért a hatósági erkölcsi bizonyítvány másolására
irányuló gyakorlatot nem igazolja törvényes cél.
3. Az általános adatvédelmi rendelet szabályainak további értelmezéséhez hasznos segítséget
jelentenek az általános adatvédelmi rendeletet megelőzően hatályos adatvédelmi irányelv9 29.
cikke alapján létrehozott Adatvédelmi Munkacsoport10 iránymutatásai, amelyek elérhetők – jórészt
magyarul
is
–
a
Hatóság
honlapjáról
(http://www.naih.hu/29-es-munkacsoportiranymutatasai.html).
Ezen kívül érdemes áttekinteni az Európai Bizottság felkészítő anyagait is ezeken a hivatkozási
címeken:
http://europa.eu/rapid/press-release_IP-18-386_hu.htm
https://ec.europa.eu/commission/priorities/justice-and-fundamental-rights/dataprotection/2018-reform-eu-data-protection-rules_hu#library.
Ezen túlmenően az általános adatvédelmi rendelethez kapcsolódóan a Hatóság honlapján
megtalálhatók egyedi ügyekben nyújtott állásfoglalások is, amelyek ezen a hivatkozási címen
érhetőek el: http://naih.hu/az-adatvedelmi-reformmal-kapcsolatos-allasfoglalasok.html.
4. Mindezeken túl a Hatóság felhívja szíves figyelmét, hogy – eljárási kereteket nélkülöző,
konzultációs válaszként kiadott – jelen tájékoztatása sem jogszabálynak, sem egyéb jogi
eszköznek nem tekinthető, az normatív jelleggel, jogi erővel, illetve kötelező tartalommal nem
rendelkezik.

8

Általános adatvédelmi rendelet 5. cikk (1) bekezdés b) pont: „A személyes adatok: gyűjtése csak meghatározott,
egyértelmű és jogszerű célból történjen, és azokat ne kezeljék ezekkel a célokkal össze nem egyeztethető módon; a 89.
cikk (1) bekezdésének megfelelően nem minősül az eredeti céllal össze nem egyeztethetőnek a közérdekű archiválás
céljából, tudományos és történelmi kutatási célból vagy statisztikai célból történő további adatkezelés („célhoz
kötöttség”).“
9

A személyes adatok feldolgozása vonatkozásában az egyének védelméről és az ilyen adatok szabad áramlásáról szóló
95/46/EK európai parlamenti és tanácsi irányelv
10

Az Adatvédelmi Munkacsoport az Európai Adatvédelmi Testület megalakulását megelőzően foglalkozott az
adatvédelemmel, valamint a magánélet védelmével kapcsolatos kérdésekkel mint független európai tanácsadó szerv.

4

A Hatóság jelen ügyben rendelkezésre bocsátott információk alapján kialakított jogértelmezése
más hatóságot, a bíróságot és az adatkezelőt nem köti, annak csak iránymutató jellege van. Az
állásfoglalás, tájékoztatás kiadása tehát nem mentesíti annak címzettjét illetve az adatkezelőt saját
jogi álláspontja kialakításának szükségessége, illetve az adatkezelésért fennálló felelősség alól.
Budapest, 2019. január 22.
Üdvözlettel:
Dr. Péterfalvi Attila
elnök
c. egyetemi tanár

5

