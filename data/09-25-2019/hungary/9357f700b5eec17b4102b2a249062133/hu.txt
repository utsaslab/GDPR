Ügyszám: NAIH/2018/3567/2/V
…………………………………..
…………………………
Tisztelt ……………!
A Nemzeti Adatvédelmi és Információszabadság Hatósághoz (a továbbiakban: „Hatóság”)
érkezett levelében arról kért tájékoztatást, hogy kiterjed-e az Ön által magánszemélyként
üzemeltetni tervezett honlapra az általános adatvédelmi rendelet1 (a továbbiakban: "GDPR")
hatálya.
A Hatóság az alábbiakról tájékoztatja.
A Hatóságnak a GDPR szerint és az információs önrendelkezési jogról és az
információszabadságról szóló 2011. évi CXII. törvény (a továbbiakban: Infotv.) 38. §-a2
szerint sem feladata, hogy valamely meghatározott adatkezelés értékelését elvégezze és
annak jogszabályi megfelelőségéről előzetesen állásfoglalást alakítson ki vagy adatkezelési
kérdésekben konzultációt folytasson. Ilyen tevékenység folytatása jelentősen meg is haladná
a Hatóság erőforrásait. Az adatkezelés valamennyi ismérve az adatkezelőnél áll
rendelkezésre, ezért elsősorban ő képes annak megítélésére, hogy a jogszabályi megfelelés
érdekében milyen intézkedések lehetnek szükségesek; a Hatóság nem veheti át az
adatkezelő e tekintetben fennálló felelősségét. Ezzel összhangban a GDPR is azt írja elő a
Hatóság egyik feladatául, hogy felhívja az adatkezelők (adatfeldolgozók) figyelmét a rendelet
szerinti kötelezettségeikre, és kérésre tájékoztatást nyújtson az érintettnek az őt megillető
jogok gyakorlásával kapcsolatban [GDPR 57. cikk (1) bekezdés d) és e) pontja3].
A fentiekre és a beadványában foglaltakra tekintettel a Hatóság az alábbiakra hívja fel a
szíves figyelmét.
1. A GDPR hatálya, a személyes adatok köre
A GDPR 2018. május 25-től alkalmazandó, főszabály szerint az Európai Unió területén, és
közvetlenül kötelező szabályokat tartalmaz. Az adatkezelőknek a fenti időpontig kell

1
Az EURÓPAI PARLAMENT ÉS A TANÁCS (EU) 2016/679 rendelete a természetes személyeknek a
személyes adatok kezelése tekintetében történő védelméről és az ilyen adatok szabad áramlásáról, valamint a
95/46/EK
irányelv
hatályon
kívül
helyezéséről;
elérhetősége:
https://www.naih.hu/files/CELEX_32016R0679_HU_TXT.pdf
2
Infotv. 38. § „(2) A Hatóság feladata a személyes adatok védelméhez, valamint a közérdekű és a közérdekből
nyilvános adatok megismeréséhez való jog érvényesülésének ellenőrzése és elősegítése.
(3) A Hatóság a (2) bekezdés szerinti feladatkörében az e törvényben meghatározottak szerint
a) bejelentés alapján vizsgálatot folytat;
b) hivatalból adatvédelmi hatósági eljárást folytathat;
c) hivatalból titokfelügyeleti hatósági eljárást folytathat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben
bírósághoz fordulhat;
e) a más által indított perbe beavatkozhat.”
3
A GDPR 57. cikk (1) bekezdés d) és e) pontja alapján „Az e rendeletben meghatározott egyéb feladatok
sérelme nélkül, a felügyeleti hatóság a saját területén ellátja a következő feladatokat
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával
kapcsolatban, és e célból adott esetben együttműködik más tagállamok felügyeleti hatóságaival;”

2
összhangba hozniuk a működésüket a GDPR szabályaival4. Az Infotv. és egyes ágazati
törvények még folyamatban lévő módosítása fogja tartalmazni a GDPR alkalmazásához
szükséges eljárási és részletszabályokat.
A GDPR 2. cikke alapján a GDPR tárgyi hatálya minden személyes adat kezelésére kiterjed
a 2. cikk szerinti kivételekkel5. Ezen kivételek nem érintik egy honlap (internetes portál)
üzemeltetését. Az adatkezelés gyakorisága, mennyisége vagy célja nem releváns a hatály
szempontjából, ha a GDPR 2. cikke nem említi speciális kivételként.
A GDPR szerinti kötelezettségek kötelezettjei az Európai Unió területén tevékenységet
kifejtő és/vagy az Európai Unió területén tartózkodó természetes személy személyes adatait
kezelő adatkezelők és adatfeldolgozók. Az adatkezelő vagy adatfeldolgozó lehet
természetes vagy jogi személy vagy bármely szervezet6. Emiatt a GDPR szerinti
kötelezettségek szempontjából nincs jelentősége, hogy vállalkozási vagy magánszemély
formában üzemelteti a honlapot, amely személyes adatokat kezel.
A GDPR 4. cikk 1. alpontja7 szerint személyes adat bármely olyan információ, amely akár
közvetve akár közvetetten egy adott természetes személyhez köthető. Ebbe az úgynevezett
„pszeudonim” vagy álnevesített személyes adatok is beletartoznak, mint a becenév vagy az
e-mail cím akkor is, ha nem tartalmazza a természetes személy valódi nevet. A vissza nem
fejthető hash-ek adott esetben lehet, hogy nem személyes adatok, de ezt csak az eset és a
technikai megvalósítás összes körülménye alapján, informatikai szakember segítségével
lehet megállapítani.
4

GDPR preambulum (171) bekezdés „E rendelet hatályon kívül helyezi a 95/46/EK irányelvet. Az e rendelet
alkalmazásának időpontja előtt megkezdett adatkezelést e rendelet hatálybalépésének időpontjától számított két
éven belül összhangba kell hozni e rendelettel. Ha az adatkezelés a 95/46/EK irányelv szerinti hozzájáruláson
alapul és az érintett az e rendeletben foglalt feltételekkel összhangban adta meg hozzájárulását, nem kell
ismételten az érintett engedélyét kérni ahhoz, hogy az adatkezelő e rendelet alkalmazási időpontját követően is
folytathassa az adatkezelést. A 95/46/EK irányelv alapján a Bizottság által hozott határozatok, valamint a
felügyeleti hatóságok által kiadott engedélyek hatályban maradnak mindaddig, amíg módosításukra, felváltásukra
vagy hatályon kívül helyezésükre sor nem kerül.”
5
GDPR 2. cikk (1) „E rendeletet kell alkalmazni a személyes adatok részben vagy egészben automatizált módon
történő kezelésére, valamint azoknak a személyes adatoknak a nem automatizált módon történő kezelésére,
amelyek valamely nyilvántartási rendszer részét képezik, vagy amelyeket egy nyilvántartási rendszer részévé
kívánnak tenni.
(2) E rendelet nem alkalmazandó a személyes adatok kezelésére, ha azt:
a) az uniós jog hatályán kívül eső tevékenységek során végzik;
b) a tagállamok az EUSZ V. címe 2. fejezetének hatálya alá tartozó tevékenységek során végzik;
c) természetes személyek kizárólag személyes vagy otthoni tevékenységük keretében végzik;
d) az illetékes hatóságok bűncselekmények megelőzése, nyomozása, felderítése, vádeljárás lefolytatása vagy
büntetőjogi szankciók végrehajtása céljából végzik, ideértve a közbiztonságot fenyegető veszélyekkel szembeni
védelmet és e veszélyek megelőzését.
(3) A személyes adatok uniós intézmények, szervek, hivatalok és ügynökségek általi kezelésére a 45/2001/EK
rendeletet kell alkalmazni. A 45/2001/EK rendeletet, valamint a személyes adatok ilyen kezelésére vonatkozó
egyéb uniós jogi aktusokat a 98. cikkel összhangban hozzá kell igazítani az e rendeletben foglalt elvekhez és
szabályokhoz.
(4) E rendelet nem érinti a 2000/31/EK irányelv alkalmazását, különösen az irányelv 12–15. cikkében foglalt, a
közvetítő szolgáltatók felelősségére vonatkozó szabályokat.”
6
GDPR 4. cikk „E rendelet alkalmazásában: […]
7. adatkezelő: az a természetes vagy jogi személy, közhatalmi szerv, ügynökség vagy bármely egyéb szerv,
amely a személyes adatok kezelésének céljait és eszközeit önállóan vagy másokkal együtt meghatározza; ha az
adatkezelés céljait és eszközeit az uniós vagy a tagállami jog határozza meg, az adatkezelőt vagy az adatkezelő
kijelölésére vonatkozó különös szempontokat az uniós vagy a tagállami jog is meghatározhatja;
8. adatfeldolgozó: az a természetes vagy jogi személy, közhatalmi szerv, ügynökség vagy bármely egyéb szerv,
amely az adatkezelő nevében személyes adatokat kezel;”
7
GDPR 4. cikk „1. személyes adat: azonosított vagy azonosítható természetes személyre („érintett”) vonatkozó
bármely információ; azonosítható az a természetes személy, aki közvetlen vagy közvetett módon, különösen
valamely azonosító, például név, szám, helymeghatározó adat, online azonosító vagy a természetes személy
testi, fiziológiai, genetikai, szellemi, gazdasági, kulturális vagy szociális azonosságára vonatkozó egy vagy több
tényező alapján azonosítható;”

3

2. A személyes adatok kezelésének jogalapja, az adatkezelés alapelvei, az adatkezelő
kötelezettségei
Amennyiben személyes adatokat kezelnek, akkor ehhez a cél meghatározása, és megfelelő
úgynevezett adatkezelési jogalap szükséges, amelyre a személyes adatok kezelésének
általános eseteiben a GDPR 6. cikk (1) bekezdése8 szerinti jogalapokra hivatkozással
kerülhet sor. A honlap alapvető működéséhez feltétlenül szükséges személyes adatok
kezelésére célszerű a GDPR 6. cikk (1) (f) pontja szerinti jogos érdek, mivel ezek a honlap
működtetésének érdekében történnek, feltéve, hogy az érintett érdekei nem élveznek
elsőbbséget és az adatkezelésre ésszerűen számíthat9. Az opcionálisan megadandó adatok
(például e-mail cím) például a GDPR 6. cikk (1) (a) pontja szerinti hozzájáruláson
alapulhatnak, ebben az esetben a hozzájárulás feltételeinek megvalósulására kiemelt
figyelmet kell fordítani annak érvényessége érdekében. A GDPR 6. cikk (1) (f) pontjára
történő hivatkozás esetén fontos annak dokumentálása, hogy a jogos érdek érvényesítése
előnyt élvez az adott esetben a honlapot használó érintettek személyes adataihoz fűződő
rendelkezési jogához képest, mivel a honlap biztonságos működéséhez és az adatbiztonsági
követelmények teljesítéséhez szükséges és arányos a jogkorlátozás.
A GDPR 5. cikke10 tartalmazza azon fő alapelveket, amelyeket a személyes adatok kezelése
során figyelembe kell venni, és amelyeknek folyamatosan érvényesülniük kell az adatkezelés
során. Fontos az adatkezelés során figyelemmel lenni az elszámoltathatóság elvére is,
8

GDPR 6. cikk (1) „A személyes adatok kezelése kizárólag akkor és annyiban jogszerű, amennyiben legalább az
alábbiak egyike teljesül:
a) az érintett hozzájárulását adta személyes adatainak egy vagy több konkrét célból történő kezeléséhez;
b) az adatkezelés olyan szerződés teljesítéséhez szükséges, amelyben az érintett az egyik fél, vagy az a
szerződésmegkötését megelőzően az érintett kérésére történő lépések megtételéhez szükséges;
c) az adatkezelés az adatkezelőre vonatkozó jogi kötelezettség teljesítéséhez szükséges;
d) az adatkezelés az érintett vagy egy másik természetes személy létfontosságú érdekeinek védelme miatt
szükséges;
e) az adatkezelés közérdekű vagy az adatkezelőre ruházott közhatalmi jogosítvány gyakorlásának keretében
végzett feladat végrehajtásához szükséges;
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha
ezen érdekekkel szemben elsőbbséget élveznek az érintett olyan érdekei vagy alapvető jogai és szabadságai,
amelyek személyes adatok védelmét teszik szükségessé, különösen, ha az érintett gyermek.
Az első albekezdés f) pontja nem alkalmazható a közhatalmi szervek által feladataik ellátása során végzett
adatkezelésre.”
9
Lásd GDPR (47) preambulumbekezdés
10
GDPR 5. cikk (1) „A személyes adatok:
a) kezelését jogszerűen és tisztességesen, valamint az érintett számára átlátható módon kell végezni
(„jogszerűség, tisztességes eljárás és átláthatóság”);
b) gyűjtése csak meghatározott, egyértelmű és jogszerű célból történjen, és azokat ne kezeljék ezekkel a
célokkal össze nem egyeztethető módon; a 89. cikk (1) bekezdésének megfelelően nem minősül az eredeti céllal
össze nem egyeztethetőnek a közérdekű archiválás céljából, tudományos és történelmi kutatási célból vagy
statisztikai célból történő további adatkezelés („célhoz kötöttség”);
c) az adatkezelés céljai szempontjából megfelelőek és relevánsak kell, hogy legyenek, és a szükségesre kell
korlátozódniuk („adattakarékosság”);
d) pontosnak és szükség esetén naprakésznek kell lenniük; minden észszerű intézkedést meg kell tenni annak
érdekében, hogy az adatkezelés céljai szempontjából pontatlan személyes adatokat haladéktalanul töröljék vagy
helyesbítsék („pontosság”);
e) tárolásának olyan formában kell történnie, amely az érintettek azonosítását csak a személyes adatok kezelése
céljainak eléréséhez szükséges ideig teszi lehetővé; a személyes adatok ennél hosszabb ideig történő tárolására
csak akkor kerülhet sor, amennyiben a személyes adatok kezelésére a 89. cikk (1) bekezdésének megfelelően
közérdekű archiválás céljából, tudományos és történelmi kutatási célból vagy statisztikai célból kerül majd sor, az
e rendeletben az érintettek jogainak és szabadságainak védelme érdekében előírt megfelelő technikai és
szervezési intézkedések végrehajtására is figyelemmel („korlátozott tárolhatóság”);
f) kezelését oly módon kell végezni, hogy megfelelő technikai vagy szervezési intézkedések alkalmazásával
biztosítva legyen a személyes adatok megfelelő biztonsága, az adatok jogosulatlan vagy jogellenes kezelésével,
véletlen elvesztésével, megsemmisítésével vagy károsodásával szembeni védelmet is ideértve („integritás és
bizalmas jelleg”).”

4
amelyet a GDPR 5. cikk (2) bekezdése11 fogalmaz meg. Ezalapján az adatkezelő köteles
úgy dokumentálni és nyilvántartani az adatkezelést, hogy az utólag bizonyítható legyen.
Például hozzájárulásos jogalap alkalmazása esetén köteles a hozzájárulás megtörténtét
ésszerű szinten bizonyítani tudni (e-mail, online jóváhagyás naplózása IP címmel, stb.). A
GDPR nem határozza meg tételesen, hogy hogyan kell az adatkezelési tevékenység
jogszerűségét bizonyítani. A lényeg az, hogy az eredménye az legyen, hogy ellenkező
bizonyításáig megalapozottan valószínűsítse a jogszerűséget.
Az érintetteknek meg kell adni a GDPR 13. cikk (1) és (2) bekezdése12 szerinti tájékoztatást,
amelynek része az esetleges adatfeldolgozók megnevezése (például szerver
üzemeltető/bérbeadó cég, stb.).
Mivel a legtöbb személyes adat kezelése nem alkalmi jellegű, általában szükséges a GDPR
30. cikk (1) bekezdésében13 részletezett nyilvántartás vezetése. Ennek közzététele vagy az
adatvédelmi tájékoztatásba belefoglalása nem kötelező, de lehetséges.
11

GDPR 5. cikk (2) „Az adatkezelő felelős az (1) bekezdésnek való megfelelésért, továbbá képesnek kell lennie
e megfelelés igazolására („elszámoltathatóság”).”
12
GDPR 13. cikk (1) „Ha az érintettre vonatkozó személyes adatokat az érintettől gyűjtik, az adatkezelő a
személyes adatok megszerzésének időpontjában az érintett rendelkezésére bocsátja a következő információk
mindegyikét:
a) az adatkezelőnek és – ha van ilyen – az adatkezelő képviselőjének a kiléte és elérhetőségei;
b) az adatvédelmi tisztviselő elérhetőségei, ha van ilyen;
c) a személyes adatok tervezett kezelésének célja, valamint az adatkezelés jogalapja;
d) a 6. cikk (1) bekezdésének f) pontján alapuló adatkezelés esetén, az adatkezelő vagy harmadik fél jogos
érdekei;
e) adott esetben a személyes adatok címzettjei, illetve a címzettek kategóriái, ha van ilyen;
f) adott esetben annak ténye, hogy az adatkezelő harmadik országba vagy nemzetközi szervezet részére kívánja
továbbítani a személyes adatokat, továbbá a Bizottság megfelelőségi határozatának léte vagy annak hiánya,
vagy a 46. cikkben, a 47. cikkben vagy a 49. cikk (1) bekezdésének második albekezdésében említett
adattovábbítás esetén a megfelelő és alkalmas garanciák megjelölése, valamint az azok másolatának
megszerzésére szolgáló módokra vagy az azok elérhetőségére való hivatkozás.
(2) Az (1) bekezdésben említett információk mellett az adatkezelő a személyes adatok megszerzésének
időpontjában, annak érdekében, hogy a tisztességes és átlátható adatkezelést biztosítsa, az érintettet a
következő kiegészítő információkról tájékoztatja:
a) a személyes adatok tárolásának időtartamáról, vagy ha ez nem lehetséges, ezen időtartam meghatározásának
szempontjairól;
b) az érintett azon jogáról, hogy kérelmezheti az adatkezelőtől a rá vonatkozó személyes adatokhoz való
hozzáférést, azok helyesbítését, törlését vagy kezelésének korlátozását, és tiltakozhat az ilyen személyes adatok
kezelése ellen, valamint az érintett adathordozhatósághoz való jogáról;
c) a 6. cikk (1) bekezdésének a) pontján vagy a 9. cikk (2) bekezdésének a) pontján alapuló adatkezelés esetén a
hozzájárulás bármely időpontban történő visszavonásához való jog, amely nem érinti a visszavonás előtt a
hozzájárulás alapján végrehajtott adatkezelés jogszerűségét;
d) a felügyeleti hatósághoz címzett panasz benyújtásának jogáról;
e) arról, hogy a személyes adat szolgáltatása jogszabályon vagy szerződéses kötelezettségen alapul vagy
szerződés kötésének előfeltétele-e, valamint hogy az érintett köteles-e a személyes adatokat megadni, továbbá
hogy milyen lehetséges következményeikkel járhat az adatszolgáltatás elmaradása;
f) a 22. cikk (1) és (4) bekezdésében említett automatizált döntéshozatal ténye, ideértve a profilalkotást is,
valamint legalább ezekben az esetekben az alkalmazott logikára és arra vonatkozóan érthető információk, hogy
az ilyen adatkezelés milyen jelentőséggel, és az érintettre nézve milyen várható következményekkel bír.”
13
GDPR 30. cikk (1) „Minden adatkezelő és – ha van ilyen – az adatkezelő képviselője a felelősségébe tartozóan
végzett adatkezelési tevékenységekről nyilvántartást vezet. E nyilvántartás a következő információkat
tartalmazza:
a) az adatkezelő neve és elérhetősége, valamint – ha van ilyen – a közös adatkezelőnek, az adatkezelő
képviselőjének és az adatvédelmi tisztviselőnek a neve és elérhetősége;
b) az adatkezelés céljai;
c) az érintettek kategóriáinak, valamint a személyes adatok kategóriáinak ismertetése; L 119/50 HU Az Európai
Unió Hivatalos Lapja 2016.5.4.
d) olyan címzettek kategóriái, akikkel a személyes adatokat közlik vagy közölni fogják, ideértve a harmadik
országbeli címzetteket vagy nemzetközi szervezeteket;
e) adott esetben a személyes adatok harmadik országba vagy nemzetközi szervezet részére történő
továbbítására vonatkozó információk, beleértve a harmadik ország vagy a nemzetközi szervezet azonosítását,
valamint a 49. cikk (1) bekezdésének második albekezdés szerinti továbbítás esetében a megfelelő garanciák
leírása;

5

Ha az az adatkezelési tevékenység vonatkozásában arányos, a GDPR-nek történő
megfelelés érdekében hozott intézkedések részeként az adatkezelő megfelelő belső
adatvédelmi szabályokat is alkalmaz14.
Fontos annak átgondolása, hogy milyen technikai, adatbiztonsági módszerrel akadályozza
meg az adatkezelő, hogy személyes adatok (például e-mail cím) illetéktelen kezekbe
kerüljenek.
3. Sütik
3.1. A honlap működéséhez, bejelentkezéshez stb. szükséges sütik
Amennyiben a személyes adatok kezelése (például sütik elhelyezése, esetleges szerver
oldali IP cím naplózás) kizárólag a honlap üzemeltetése céljából, a honlap
működőképessége, alapvető funkcióinak biztosítása, és a számítógépes rendszer
biztonsága érdekében történik, akkor az ilyen sütik kezelésének jogalapja a GDPR 6. cikk
(1) (f) pontja szerinti jogos érdek lehet, de nem kizárt a GDPR 6. cikk (1) a) pontja szerinti
hozzájárulásos jogalap sem, feltéve, hogy a süti használata nélkül is használható a honlap.
A jogos érdek, mint jogalap esetén hozzájárulás nem szükséges az adatkezeléshez, csak
megfelelő tájékoztatást kell nyújtani az érintetteknek, és a cél eléréséhez szükséges és
arányos mértékben, a minimálisan szükséges ideig szabad csak ez alapján kezelni
személyes adatokat (például régebbi naplófájl bejegyzések rendszeres törlése, a session
cookie-k és egyéb sütik olyan beállítása, hogy ha ezen célból már nem kellenek, akkor a
böngészőből kilépéskor vagy rövid idő múlva törlődjenek).
A GDPR 6. cikk (1) (f) pontjára történő hivatkozás esetén fontos annak dokumentálása,
hogy a jogos érdek érvényesítése előnyt élvez-e az adott esetben a személyes adatokhoz
fűződő rendelkezési joghoz képest, mivel enélkül nem megvalósítható a honlap működése
és biztonsága. Ezen célból kezelt személyes adatok harmadik személynek csak a célhoz
szükséges körben adhatóak át (például szerver üzemeltetőnek, rendőrségnek). Ezen céllal
és jogalappal kezelt adatok egyéb céllal nem használhatóak fel.
3.2. Egyéb, nem a honlap fő funkciójához szükséges sütik
A statisztikai célú (a pillanatnyi működéshez nem szükséges technikai adatokat gyűjtő, a
szolgáltatás jövőbeni fejlesztéséhez vagy látogatószám méréshez stb.) használt sütik
valamint a marketing célú (követő, hirdetésekhez kapcsolódó stb.) sütik alkalmazásához a
fenti jogos érdek jogalap csak kivételes esetben alkalmazható. A GDPR (47)
preambulumbekezdése említi a közvetlen üzletszerzést mint adott esetkörben lehetséges
jogos érdeket, de ugyanezen preambulumbekezdés azt is rögzíti, hogy „Az ilyen jogos
érdekről lehet szó például olyankor, amikor releváns és megfelelő kapcsolat áll fenn az
érintett és az adatkezelő között, például olyan esetekben, amikor az érintett az adatkezelő
ügyfele vagy annak alkalmazásában áll.”. Emiatt erősen kétséges a jogos érdek érvényes
jogalapként történő hivatkozása olyan esetekben, amikor a sütik harmadik féltől származnak,
akivel az érintett semmilyen kapcsolatban nem áll, vagy ezen sütik adatait ilyen harmadik
félnek kellene továbbítani.

f) ha lehetséges, a különböző adatkategóriák törlésére előirányzott határidők;
g) ha lehetséges, a 32. cikk (1) bekezdésében említett technikai és szervezési intézkedések általános leírása.”
14
GDPR 24. cikk (2)

6
A fentiek miatt javasolt az egyéb sütikre a GDPR 6. cikk (1) (a) pontja szerinti hozzájárulás
utólag igazolható módon történő beszerzése, természetesen teljes és megfelelő tájékoztatás
mellett.
Javasolt a saját (statisztikai, fejlesztési célú) és a marketing célú sütik megkülönböztetése is,
mivel előfordulhat, hogy az egyikhez hozzá kíván járulni az érintett, a másikhoz pedig nem,
és a funkciójuk elég különböző. Az Adatvédelmi Irányelv15 29. cikke szerint létrehozott
adatvédelmi munkacsoport (a továbbiakban: „Munkacsoport”) a WP259 számú
iránymutatást adta ki a GDPR szerinti hozzájárulás feltételeinek részletezésére, amelyet a
2018. május 25-én a GDPR alapján a Munkacsoportból megalakult Európai Adatvédelmi
Testület is jóváhagyott. A WP259 számú iránymutatás16 szerint a hozzájárulás önkéntesség
hiányában nem érvényes, emellett az érvényességhez szükséges a többi fogalmi elem
teljesülése is. Az önkéntességet többek között kizárja a hozzájárulások olyan
összekapcsolása, amely több, lényegében különböző adatkezeléshez csak együtt teszi
lehetővé a hozzájárulást. Ezen kívül a honlap üzemeltetőjének is érdeke, hogy aki marketing
megkeresést nem kíván kapni, de a honlap fejlesztéséhez saját célra gyűjtött statisztikai
sütikhez hozzájárulna, de máshoz nem, az ennek megfelelően nyilatkozhasson.
4. Egyéb információforrások
A GDPR szabályainak értelmezéséhez hasznos segítséget jelentenek az Adatvédelmi
Irányelv 29. cikke alapján létrehozott Adatvédelmi Munkacsoport iránymutatásai, amelyek
elérhetők – jórészt magyarul is – a Hatóság honlapjáról (http://www.naih.hu/29-esmunkacsoport-iranymutatasai.html).
Ezen kívül feltehetőleg érdemes áttekinteni az Európai Bizottság felkészítő anyagait is
ezeken a hivatkozási címeken: http://europa.eu/rapid/press-release_IP-18-386_hu.htm és
https://ec.europa.eu/commission/priorities/justice-and-fundamental-rights/dataprotection/2018-reform-eu-data-protection-rules_en#library.
A GDPR-hez kapcsolódóan a honlapunkon megtalálhatók az e tárgyban született egyedi
ügyben nyújtott állásfoglalásaink is, amelyek ezen a hivatkozási címen érhetőek el:
http://naih.hu/az-adatvedelmi-reformmal-kapcsolatos-allasfoglalasok.html.
Mindezeken túl felhívom szíves figyelmét, hogy a Hatóság – eljárási kereteket nélkülöző,
konzultációs válaszként kiadott – jelen tájékoztatása sem jogszabálynak, sem egyéb jogi
eszköznek nem tekinthető, az normatív jelleggel, jogi erővel, illetve kötelező tartalommal
nem rendelkezik.
A Hatóság jelen ügyben rendelkezésre bocsátott információk alapján kialakított
jogértelmezése más hatóságot, a bíróságot és az adatkezelőt nem köti, annak csak
iránymutató jellege van. Az állásfoglalás, tájékoztatás kiadása tehát nem mentesíti annak
címzettjét illetve az adatkezelőt saját jogi álláspontja kialakításának szükségessége, illetve
az adatkezelésért fennálló felelősség alól.
Budapest, 2018. július „

„
Üdvözlettel:
Dr. Péterfalvi Attila
elnök
c. egyetemi tanár

15

A személyes adatok feldolgozása vonatkozásában az egyének védelméről és az ilyen adatok szabad
áramlásáról szóló 95/46/EK irányelv.
16
http://ec.europa.eu/newsroom/article29/document.cfm?action=display&doc_id=53343

