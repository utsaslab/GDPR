Ügyszám: NAIH/2018/3484/2/V

……………….. részére
……………………………………

Tisztelt ………………!
A Nemzeti Adatvédelmi és Információszabadság Hatósághoz (a továbbiakban: „Hatóság”)
érkezett levelében arról kért tájékoztatást, hogy kiterjed-e az Ön vállalkozására az általános
adatvédelmi rendelet1 (a továbbiakban: "GDPR") hatálya, ha csak a megbízási szerződéseik
teljesítése érdekében kezel, illetve dolgoz fel személyes adatokat a szerződéses
partnerekkel és kapcsolattartóikkal összefüggésben.
A Hatóság az alábbiakról tájékoztatja.
A Hatóságnak a GDPR szerint és az információs önrendelkezési jogról és az
információszabadságról szóló 2011. évi CXII. törvény (a továbbiakban: Infotv.) 38. §-a2
szerint sem feladata, hogy valamely meghatározott adatkezelés értékelését elvégezze és
annak jogszabályi megfelelőségéről előzetesen állásfoglalást alakítson ki vagy adatkezelési
kérdésekben konzultációt folytasson. Ilyen tevékenység folytatása jelentősen meg is haladná
a Hatóság erőforrásait. Az adatkezelés valamennyi ismérve az adatkezelőnél áll
rendelkezésre, ezért elsősorban ő képes annak megítélésére, hogy a jogszabályi megfelelés
érdekében milyen intézkedések lehetnek szükségesek; a Hatóság nem veheti át az
adatkezelő e tekintetben fennálló felelősségét. Ezzel összhangban a GDPR is azt írja elő a
Hatóság egyik feladatául, hogy felhívja az adatkezelők (adatfeldolgozók) figyelmét a rendelet
szerinti kötelezettségeikre, és kérésre tájékoztatást nyújtson az érintettnek az őt megillető
jogok gyakorlásával kapcsolatban [GDPR 57. cikk (1) bekezdés d) és e) pontja3].
A fentiekre és a beadványában foglaltakra tekintettel a Hatóság az alábbiakra hívja fel a
szíves figyelmét.

1
Az EURÓPAI PARLAMENT ÉS A TANÁCS (EU) 2016/679 rendelete a természetes személyeknek a
személyes adatok kezelése tekintetében történő védelméről és az ilyen adatok szabad áramlásáról, valamint a
95/46/EK
irányelv
hatályon
kívül
helyezéséről;
elérhetősége:
https://www.naih.hu/files/CELEX_32016R0679_HU_TXT.pdf
2
Infotv. 38. § „(2) A Hatóság feladata a személyes adatok védelméhez, valamint a közérdekű és a közérdekből
nyilvános adatok megismeréséhez való jog érvényesülésének ellenőrzése és elősegítése.
(3) A Hatóság a (2) bekezdés szerinti feladatkörében az e törvényben meghatározottak szerint
a) bejelentés alapján vizsgálatot folytat;
b) hivatalból adatvédelmi hatósági eljárást folytathat;
c) hivatalból titokfelügyeleti hatósági eljárást folytathat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben
bírósághoz fordulhat;
e) a más által indított perbe beavatkozhat.”
3
GDPR 57. cikk (1) „Az e rendeletben meghatározott egyéb feladatok sérelme nélkül, a felügyeleti hatóság a
saját területén ellátja a következő feladatokat […]
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával
kapcsolatban, és e célból adott esetben együttműködik más tagállamok felügyeleti hatóságaival;”

2

1. A GDPR hatálya, személyes adatok köre
A GDPR 2018. május 25-től alkalmazandó az Európai Unió területén és közvetlenül kötelező
szabályokat tartalmaz. Az adatkezelőknek a fenti időpontig kell összhangba hozniuk a
működésüket a GDPR szabályaival4.
Az információs önrendelkezési jogról és az információszabadságról szóló 2011. évi CXII.
törvény még folyamatban lévő módosítása fogja tartalmazni a GDPR alkalmazásához
szükséges eljárási és részletszabályokat.
A GDPR 2. cikke alapján a GDPR tárgyi hatálya minden személyes adat kezelésére kiterjed
a 2. cikk szerinti kivételekkel, akár automatikus, akár ember által kezelt nyilvántartási
rendszerben történik5. Ennek hatálya alól például az uniós intézmények, szervek, hivatalok
és ügynökségek általi adatkezelés, és az információs társadalommal összefüggő
szolgáltatásokkal kapcsolatos egyes adatkezelés lett kivéve.
Ennek megfelelően az adatkezelés gyakorisága, mennyisége vagy célja nem releváns a
hatály szempontjából, ha a 2. cikk nem említi speciális kivételként.
A GDPR 4. cikk 1. alpontja6 szerint személyes adat bármely olyan információ, amely akár
közvetve akár közvetetten egy adott természetes személyhez köthető.
A fentiek alapján a természetes személy (nem cég vagy egyéni vállalkozó) szerződő partner,
illetve a természetes személy kapcsolattartó adatai lehetnek elsősorban személyes adatok
egy munkavállalót nem foglalkoztató vállalkozásnál.
4

GDPR preambulum (171) bekezdés „E rendelet hatályon kívül helyezi a 95/46/EK irányelvet. Az e rendelet
alkalmazásának időpontja előtt megkezdett adatkezelést e rendelet hatálybalépésének időpontjától számított két
éven belül összhangba kell hozni e rendelettel. Ha az adatkezelés a 95/46/EK irányelv szerinti hozzájáruláson
alapul és az érintett az e rendeletben foglalt feltételekkel összhangban adta meg hozzájárulását, nem kell
ismételten az érintett engedélyét kérni ahhoz, hogy az adatkezelő e rendelet alkalmazási időpontját követően is
folytathassa az adatkezelést. A 95/46/EK irányelv alapján a Bizottság által hozott határozatok, valamint a
felügyeleti hatóságok által kiadott engedélyek hatályban maradnak mindaddig, amíg módosításukra, felváltásukra
vagy hatályon kívül helyezésükre sor nem kerül.”
5
GDPR 2. cikk (1) „E rendeletet kell alkalmazni a személyes adatok részben vagy egészben automatizált módon
történő kezelésére, valamint azoknak a személyes adatoknak a nem automatizált módon történő kezelésére,
amelyek valamely nyilvántartási rendszer részét képezik, vagy amelyeket egy nyilvántartási rendszer részévé
kívánnak tenni.
(2) E rendelet nem alkalmazandó a személyes adatok kezelésére, ha azt:
a) az uniós jog hatályán kívül eső tevékenységek során végzik;
b) a tagállamok az EUSZ V. címe 2. fejezetének hatálya alá tartozó tevékenységek során végzik;
c) természetes személyek kizárólag személyes vagy otthoni tevékenységük keretében végzik;
d) az illetékes hatóságok bűncselekmények megelőzése, nyomozása, felderítése, vádeljárás lefolytatása vagy
büntetőjogi szankciók végrehajtása céljából végzik, ideértve a közbiztonságot fenyegető veszélyekkel szembeni
védelmet és e veszélyek megelőzését.
(3) A személyes adatok uniós intézmények, szervek, hivatalok és ügynökségek általi kezelésére a 45/2001/EK
rendeletet kell alkalmazni. A 45/2001/EK rendeletet, valamint a személyes adatok ilyen kezelésére vonatkozó
egyéb uniós jogi aktusokat a 98. cikkel összhangban hozzá kell igazítani az e rendeletben foglalt elvekhez és
szabályokhoz.
(4) E rendelet nem érinti a 2000/31/EK irányelv alkalmazását, különösen az irányelv 12–15. cikkében foglalt, a
közvetítő szolgáltatók felelősségére vonatkozó szabályokat.”
6
GDPR 4. cikk 1. alpont „személyes adat: azonosított vagy azonosítható természetes személyre („érintett”)
vonatkozó bármely információ; azonosítható az a természetes személy, aki közvetlen vagy közvetett módon,
különösen valamely azonosító, például név, szám, helymeghatározó adat, online azonosító vagy a természetes
személy testi, fiziológiai, genetikai, szellemi, gazdasági, kulturális vagy szociális azonosságára vonatkozó egy
vagy több tényező alapján azonosítható;”

3

2. Adatkezelő és adatfeldolgozó azonosítása
Az Ön által felvetett speciális körülmények miatt kérdés, hogy ki minősül adatkezelőnek, akit
a fentiek szerinti kötelezettségek terhelnek. Amennyiben Ön személyes adatokat kezel, de
nem Ön határozza meg a személyes adatok kezelésének céljait és eszközeit (más nevében,
más eszközeivel éri el és használja a személyes adatokat), akkor nem adatkezelőnek,
hanem adatfeldolgozónak minősül7.
Az adatfeldolgozó nem határozza meg az adatkezelés feltételeit, ezért a tájékoztatási
kötelezettség csak az adatkezelőt terheli. Azonban többek között a GDPR 5. cikk8 szerinti
elveknek megfelelő adatkezelés, valamint az adatkezelőtől némileg eltérő, a GDPR 30. cikk
(2) bekezdése9 szerinti nyilvántartás vezetési kötelezettség itt is alkalmazandó.
Az is lehetséges, hogy az adatkezelés céljait és eszközeit kettő vagy több adatkezelő
közösen határozza meg. Ilyenkor a közös adatkezelésre a GDPR 26. cikke alkalmazandó.

7

GDPR 4. cikk „E rendelet alkalmazásában: […]
7. adatkezelő: az a természetes vagy jogi személy, közhatalmi szerv, ügynökség vagy bármely egyéb szerv,
amely a személyes adatok kezelésének céljait és eszközeit önállóan vagy másokkal együtt meghatározza; ha az
adatkezelés céljait és eszközeit az uniós vagy a tagállami jog határozza meg, az adatkezelőt vagy az adatkezelő
kijelölésére vonatkozó különös szempontokat az uniós vagy a tagállami jog is meghatározhatja;
8. adatfeldolgozó: az a természetes vagy jogi személy, közhatalmi szerv, ügynökség vagy bármely egyéb szerv,
amely az adatkezelő nevében személyes adatokat kezel;”
8
GDPR 5. cikk (1) „A személyes adatok:
a) kezelését jogszerűen és tisztességesen, valamint az érintett számára átlátható módon kell végezni
(„jogszerűség, tisztességes eljárás és átláthatóság”);
b) gyűjtése csak meghatározott, egyértelmű és jogszerű célból történjen, és azokat ne kezeljék ezekkel a
célokkal össze nem egyeztethető módon; a 89. cikk (1) bekezdésének megfelelően nem minősül az eredeti céllal
össze nem egyeztethetőnek a közérdekű archiválás céljából, tudományos és történelmi kutatási célból vagy
statisztikai célból történő további adatkezelés („célhoz kötöttség”);
c) az adatkezelés céljai szempontjából megfelelőek és relevánsak kell, hogy legyenek, és a szükségesre kell
korlátozódniuk („adattakarékosság”);
d) pontosnak és szükség esetén naprakésznek kell lenniük; minden észszerű intézkedést meg kell tenni annak
érdekében, hogy az adatkezelés céljai szempontjából pontatlan személyes adatokat haladéktalanul töröljék vagy
helyesbítsék („pontosság”);
e) tárolásának olyan formában kell történnie, amely az érintettek azonosítását csak a személyes adatok kezelése
céljainak eléréséhez szükséges ideig teszi lehetővé; a személyes adatok ennél hosszabb ideig történő tárolására
csak akkor kerülhet sor, amennyiben a személyes adatok kezelésére a 89. cikk (1) bekezdésének megfelelően
közérdekű archiválás céljából, tudományos és történelmi kutatási célból vagy statisztikai célból kerül majd sor, az
e rendeletben az érintettek jogainak és szabadságainak védelme érdekében előírt megfelelő technikai és
szervezési intézkedések végrehajtására is figyelemmel („korlátozott tárolhatóság”);
f) kezelését oly módon kell végezni, hogy megfelelő technikai vagy szervezési intézkedések alkalmazásával
biztosítva legyen a személyes adatok megfelelő biztonsága, az adatok jogosulatlan vagy jogellenes kezelésével,
véletlen elvesztésével, megsemmisítésével vagy károsodásával szembeni védelmet is ideértve („integritás és
bizalmas jelleg”).
(2) Az adatkezelő felelős az (1) bekezdésnek való megfelelésért, továbbá képesnek kell lennie e megfelelés
igazolására („elszámoltathatóság”).”
9
GDPR 30. cikk (2) „Minden adatfeldolgozó és – ha van ilyen – az adatfeldolgozó képviselője nyilvántartást
vezet az adatkezelő nevében végzett adatkezelési tevékenységek minden kategóriájáról; a nyilvántartás a
következő információkat tartalmazza:
a) az adatfeldolgozó vagy adatfeldolgozók neve és elérhetőségei, és minden olyan adatkezelő neve és
elérhetőségei, amelynek vagy akinek a nevében az adatfeldolgozó eljár, továbbá – ha van ilyen – az adatkezelő
vagy az adatfeldolgozó képviselőjének, valamint az adatvédelmi tisztviselőnek a neve és elérhetőségei;
b) az egyes adatkezelők nevében végzett adatkezelési tevékenységek kategóriái;
c) adott esetben a személyes adatok harmadik országba vagy nemzetközi szervezet részére történő továbbítása,
beleértve a harmadik ország vagy a nemzetközi szervezet azonosítását, valamint a 49. cikk (1) bekezdésének
második albekezdése szerinti továbbítás esetében a megfelelő garanciák leírása;
d) ha lehetséges, a 32. cikk (1) bekezdésében említett technikai és szervezési intézkedések általános leírása.”

4
Mind az adatkezelő, mind az adatfeldolgozó kötelesek a GDPR 32. cikke szerinti lépések
megtételére az adatbiztonság érdekében.
3. A szerződő partner vagy céges kapcsolattartó személyes adatai kezelésének
feltételei
Minden személyes adat kezelése esetén szükséges a konkrétan meghatározott cél vagy
célok, a megfelelő jogalap kiválasztása, és a GDPR 5. cikke szerinti alapelvek
érvényesítése. Amennyiben a személyes adatok kezelése kizárólag a megbízási
szerződésük teljesítése céljából, a szerződő partnerük érdekében történik, és ezen adatokat
kizárólag ezzel kapcsolatban használják fel, akkor alkalmazható például a GDPR 6. cikk (1)
(b) pontja szerinti jogalap természetes személy szerződéses partner személyes adatainak
kezelésére.
Amennyiben a személyes adat a nem természetes személy szerződő partnernek a
munkavállalójáé, akkor a személyes adatokat a szerződéses partnerük továbbítja Önök felé
a kapcsolattartáshoz szükséges mértékben. Ilyenkor a munkáltató (az Önök szerződéses
partnere) a GDPR 6. cikk (1) (b) pontja és a munka törvénykönyvéről szóló 2012. évi I.
törvény (a továbbiakban: „Mt.”) 10. § (1) bekezdése alapján10 szerzi meg és kezeli a
személyes adatokat, míg Önök a GDPR 6. cikk (1) (f) pontja szerint a szerződéses partnere
jogos érdekében veszik át tőle és kezelik a személyes adatokat a célhoz szükséges
mértékben és ideig.
A GDPR 6. cikk (1) (f) pontjára történő hivatkozás esetén fontos annak kimutatása, hogy a
harmadik személy jogos érdekének érvényesítése előnyt élvez-e az adott esetben a
munkavállaló személyes adataihoz fűződő rendelkezési jogához képest, és a munkavállaló
munkakörének ellátásához szükséges és arányos korlátozás-e. A magyar szabályozás
szerint ezen adatok közérdekből nyilvános adatok üzleti kapcsolattartási céllal, mivel
jogszabály alapján különböző nyilvános adatbázisokban szerepelnek11.
A GDPR 5. cikke tartalmazza azon fő alapelveket, amelyeket a személyes adatok kezelése
során figyelembe kell venni.
Mivel a legtöbb személyes adat kezelése nem alkalmi jellegű, általában szükséges a GDPR
30. cikk (1) bekezdésében12 részletezett nyilvántartás vezetése, ha személyes adatokat
10

Mt. 10. § (1) „A munkavállalótól csak olyan nyilatkozat megtétele vagy adat közlése kérhető, amely
személyiségi jogát nem sérti, és a munkaviszony létesítése, teljesítése vagy megszűnése szempontjából
lényeges. A munkavállalóval szemben csak olyan alkalmassági vizsgálat alkalmazható, amelyet munkaviszonyra
vonatkozó szabály ír elő, vagy amely munkaviszonyra vonatkozó szabályban meghatározott jog gyakorlása,
kötelezettség teljesítése érdekében szükséges.”
11
Infotv. 3. § 6. alpont „közérdekből nyilvános adat: a közérdekű adat fogalma alá nem tartozó minden olyan
adat, amelynek nyilvánosságra hozatalát, megismerhetőségét vagy hozzáférhetővé tételét törvény közérdekből
elrendeli”
12
GDPR 30. cikk (1) „Minden adatkezelő és – ha van ilyen – az adatkezelő képviselője a felelősségébe tartozóan
végzett adatkezelési tevékenységekről nyilvántartást vezet. E nyilvántartás a következő információkat
tartalmazza:
a) az adatkezelő neve és elérhetősége, valamint – ha van ilyen – a közös adatkezelőnek, az adatkezelő
képviselőjének és az adatvédelmi tisztviselőnek a neve és elérhetősége;
b) az adatkezelés céljai;
c) az érintettek kategóriáinak, valamint a személyes adatok kategóriáinak ismertetése;
d) olyan címzettek kategóriái, akikkel a személyes adatokat közlik vagy közölni fogják, ideértve a harmadik
országbeli címzetteket vagy nemzetközi szervezeteket;
e) adott esetben a személyes adatok harmadik országba vagy nemzetközi szervezet részére történő
továbbítására vonatkozó információk, beleértve a harmadik ország vagy a nemzetközi szervezet azonosítását,
valamint a 49. cikk (1) bekezdésének második albekezdés szerinti továbbítás esetében a megfelelő garanciák
leírása;
f) ha lehetséges, a különböző adatkategóriák törlésére előirányzott határidők;

5
kezelnek. A GDPR 30. cikk (2) bekezdése hasonló kötelezettséget állapít meg az
adatfeldolgozóra is. Ennek közzététele vagy az adatvédelmi tájékoztatásba belefoglalása
nem kötelező, de lehetséges.
4. Belső adatvédelmi szabályzat, adatkezelési szerződés
A GDPR 24. cikk (2) bekezdése13 alapján akkor kell az adatkezelőnek belső adatvédelmi
szabályzatot készítenie, ha ez az adatkezelési tevékenység és az összes körülmény
figyelembevételével arányos és szükséges intézkedés a biztonságos és átlátható
adatkezeléshez.
Egyebek mellett a GDPR 28. cikk (3) bekezdése alapján az adatkezelő tevékenységét, az
adatkezelőtől kapott utasításait egy szerződésnek vagy más kötelező jogi aktusnak kell
rögzítenie, amelyet az adatkezelő és az adatfeldolgozó írnak alá. Ez határozza meg az
adatfeldolgozó konkrét jogait és kötelezettségeit a személyes adatokkal kapcsolatban,
továbbá azt, hogy az adatfeldolgozó hogyan és milyen mértékben működik közre az
adatkezelő kötelezettségeinek teljesítésében.
5. Információk a GDPR-ről
A GDPR szabályainak értelmezéséhez hasznos segítséget jelentenek az Adatvédelmi
Irányelv 29. cikke alapján létrehozott Adatvédelmi Munkacsoport iránymutatásai, amelyek
elérhetők – jórészt magyarul is – a Hatóság honlapjáról (http://www.naih.hu/29-esmunkacsoport-iranymutatasai.html).
Ezen kívül feltehetőleg érdemes áttekinteni az Európai Bizottság felkészítő anyagait is
ezeken a hivatkozási címeken: http://europa.eu/rapid/press-release_IP-18-386_hu.htm és
https://ec.europa.eu/commission/priorities/justice-and-fundamental-rights/dataprotection/2018-reform-eu-data-protection-rules_en#library.
A GDPR-hez kapcsolódóan a honlapunkon megtalálhatók az e tárgyban született egyedi
ügyben nyújtott állásfoglalásaink is amelyek ezen a hivatkozási címen érhetőek el:
http://naih.hu/az-adatvedelmi-reformmal-kapcsolatos-allasfoglalasok.html.
Mindezeken túl felhívom szíves figyelmét, hogy a Hatóság – eljárási kereteket nélkülöző,
konzultációs válaszként kiadott – jelen tájékoztatása sem jogszabálynak, sem egyéb jogi
eszköznek nem tekinthető, az normatív jelleggel, jogi erővel, illetve kötelező tartalommal
nem rendelkezik.
A Hatóság jelen ügyben rendelkezésre bocsátott információk alapján kialakított
jogértelmezése más hatóságot, a bíróságot és az adatkezelőt nem köti, annak csak
iránymutató jellege van. Az állásfoglalás, tájékoztatás kiadása tehát nem mentesíti annak
címzettjét illetve az adatkezelőt saját jogi álláspontja kialakításának szükségessége, illetve
az adatkezelésért fennálló felelősség alól.
Budapest, 2018. július „

„
Üdvözlettel:
Dr. Péterfalvi Attila
elnök

g) ha lehetséges, a 32. cikk (1) bekezdésében említett technikai és szervezési intézkedések általános leírása.”
13
GDPR 24. cikk (2) „Ha az az adatkezelési tevékenység vonatkozásában arányos, az (1) bekezdésben említett
intézkedések részeként az adatkezelő megfelelő belső adatvédelmi szabályokat is alkalmaz.“

6
c. egyetemi tanár

