Ügyszám: NAIH/2018/3581/…./V
………………………… részére
……………………….
Tisztelt …………….!
A Nemzeti Adatvédelmi és Információszabadság Hatósághoz (a továbbiakban: „Hatóság”)
érkezett levelében arról kért tájékoztatást, hogy az általános adatvédelmi rendelet1 (a
továbbiakban: "GDPR") alapján a hírlevélre feliratkozással kapcsolatban lehet-e előnyt
nyújtani az érintettnek.
A Hatóság az alábbiakról tájékoztatja.
A Hatóságnak a GDPR szerint és az információs önrendelkezési jogról és az
információszabadságról szóló 2011. évi CXII. törvény (a továbbiakban: Infotv.) 38. §-a2
szerint sem feladata, hogy valamely meghatározott adatkezelés értékelését elvégezze és
annak jogszabályi megfelelőségéről előzetesen állásfoglalást alakítson ki vagy adatkezelési
kérdésekben konzultációt folytasson. Ilyen tevékenység folytatása jelentősen meg is haladná
a Hatóság erőforrásait. Az adatkezelés valamennyi ismérve az adatkezelőnél áll
rendelkezésre, ezért elsősorban ő képes annak megítélésére, hogy a jogszabályi megfelelés
érdekében milyen intézkedések lehetnek szükségesek; a Hatóság nem veheti át az
adatkezelő e tekintetben fennálló felelősségét. Ezzel összhangban a GDPR is azt írja elő a
Hatóság egyik feladatául, hogy felhívja az adatkezelők (adatfeldolgozók) figyelmét a rendelet
szerinti kötelezettségeikre, és kérésre tájékoztatást nyújtson az érintettnek az őt megillető
jogok gyakorlásával kapcsolatban [GDPR 57. cikk (1) bekezdés d) és e) pontja3].
A fentiekre és a beadványában foglaltakra tekintettel a Hatóság az alábbiakra hívja fel a
szíves figyelmét.
Az Adatvédelmi Irányelv4 29. cikke szerint létrehozott adatvédelmi munkacsoport által
WP259 szám alatt kibocsátott iránymutatás5 részletezi a GDPR szerinti hozzájárulás
érvényességéhez szükséges feltételeket. A munkacsoport GDPR-el kapcsolatos
1

Az EURÓPAI PARLAMENT ÉS A TANÁCS (EU) 2016/679 rendelete a természetes személyeknek a
személyes adatok kezelése tekintetében történő védelméről és az ilyen adatok szabad áramlásáról, valamint a
95/46/EK
irányelv
hatályon
kívül
helyezéséről;
elérhetősége:
https://www.naih.hu/files/CELEX_32016R0679_HU_TXT.pdf
2
Infotv. 38. § „(2) A Hatóság feladata a személyes adatok védelméhez, valamint a közérdekű és a közérdekből
nyilvános adatok megismeréséhez való jog érvényesülésének ellenőrzése és elősegítése.
(3) A Hatóság a (2) bekezdés szerinti feladatkörében az e törvényben meghatározottak szerint
a) bejelentés alapján vizsgálatot folytat;
b) hivatalból adatvédelmi hatósági eljárást folytathat;
c) hivatalból titokfelügyeleti hatósági eljárást folytathat;
d) a közérdekű adatokkal és a közérdekből nyilvános adatokkal kapcsolatos jogsértéssel összefüggésben
bírósághoz fordulhat;
e) a más által indított perbe beavatkozhat.”
3
A GDPR 57. cikk (1) bekezdés d) és e) pontja alapján „Az e rendeletben meghatározott egyéb feladatok
sérelme nélkül, a felügyeleti hatóság a saját területén ellátja a következő feladatokat
d) felhívja az adatkezelők és az adatfeldolgozók figyelmét az e rendelet szerinti kötelezettségeikre;
e) kérésre tájékoztatást ad bármely érintettnek az e rendelet alapján őt megillető jogok gyakorlásával
kapcsolatban, és e célból adott esetben együttműködik más tagállamok felügyeleti hatóságaival;”
4
A személyes adatok feldolgozása vonatkozásában az egyének védelméről és az ilyen adatok szabad
áramlásáról szóló 95/46/EK irányelv.
5
http://ec.europa.eu/newsroom/article29/document.cfm?action=display&doc_id=53343

2
iránymutatásait a munkacsoport tagjaiból 2018. május 25-én megalakult Európai
Adatvédelmi Testület6 is jóváhagyta, amelynek feladata a GDPR egységes alkalmazásának
és az európai uniós adatvédelmi jogok érvényesülésének elősegítése.
A WP259-es számú iránymutatás szigorú követelményeket támaszt a szabad akarat
érvényesülésére, ezért ha a hírlevélre feliratkozás valamilyen előnyt nyújt, akkor egyedileg
kell megvizsgálni, hogy az az előny mennyiben befolyásolja az önkéntességet. E körben
fontos annak eseti vizsgálata, hogy a hozzájárulás megtagadása vagy visszavonása okoz-e
hátrányt. Az előny juttatása semmiképpen sem korlátozhatja az érintettek GDPR szerinti
jogait (például a leiratkozás, törléshez való jogot), és megfelelő tájékoztatás szükséges az
adatkezeléssel kapcsolatban.
Bármely szolgáltatás nyújtásához csak olyan személyes adatok megadását lehet kérni az
érintettektől, amelyek feltétlenül szükségesek az adott szolgáltatás nyújtásához7. Ennek
megfelelően nem lehet a szolgáltatás vagy előny nyújtásának feltételévé tenni olyan
személyes adat megadását vagy további (pl. direkt marketing) adatkezelési célból történő
felhasználáshoz történő hozzájárulást, amely nem szükséges az érintett által igénybevett
szolgáltatás teljesítéséhez8. Ennek megfelelően valós választási lehetőséget kell biztosítani,
hogy a hírlevélre nem feliratkozók is egyenlő feltételekkel érhessék el azon szolgáltatást,
amelyhez a hírlevélre történő feliratkozás nem feltétlenül szükséges.
A hírlevélre feliratkozóknak juttatott előny nem korlátozhatja a hozzájárulás visszavonását és
nem okozhat leiratkozás esetén semmilyen hátrányt az érintettnek (az előny elvesztését
vagy fizetési, költségtérítési kötelezettséget). A leiratkozás lehetőségét minden hírlevélben
biztosítani kell a feliratkozáshoz hasonló módon, és az semmiképpen sem lehet terhesebb
vagy bonyolultabb, mint a feliratkozás. Az Európai Adatvédelmi Testület által jóváhagyott
WP259 iránymutatás alapján csak az olyan előnytől elesés nem ellentétes a GDPR-el, ami
értelemszerűen és szükségszerűen a hírlevél fő funkciójához tapad, például ha a hírlevél
exkluzív tartalmat vagy ajánlatot tartalmaz, ami az adott hírlevél fő funkciója9.
Tájékoztatom továbbá, hogy az Európai Unió eredetileg a GDPR alkalmazásának
megkezdésével egyidejűleg kívánta hatályba léptetni az ePrivacy Rendeletet, amely az
eddigi ePrivacy Irányelvet10 váltotta volna fel, ez azonban még tagállami egyeztetés alatt
van. Az új ePrivacy Rendelet elfogadását követően részletesebben szabályozza majd a
közvetlen üzletszerzési célú személyes adat kezelést és annak a GDPR-el való viszonyát.
Ez többek között a hírlevelek küldésének szabályait is érintheti. Ezzel kapcsolatban
folyamatban van még az Infotv. és az ágazati jogszabályok módosítása is.
A GDPR szabályainak értelmezéséhez hasznos segítséget jelentenek az Adatvédelmi
Irányelv 29. cikke alapján létrehozott Adatvédelmi Munkacsoport iránymutatásai, amelyek
elérhetők – jórészt magyarul is – a Hatóság honlapjáról (https://www.naih.hu/29-esmunkacsoport-iranymutatasai.html).
Ezen kívül feltehetőleg érdemes áttekinteni az Európai Bizottság felkészítő anyagait is
ezeken a hivatkozási címeken: http://europa.eu/rapid/press-release_IP-18-386_hu.htm és
https://ec.europa.eu/commission/priorities/justice-and-fundamental-rights/dataprotection/2018-reform-eu-data-protection-rules_hu#library.
6

GDPR (139) Preambulumbekezdés
GDPR 5. cikk (1) „A személyes adatok: […]
c) az adatkezelés céljai szempontjából megfelelőek és relevánsak kell, hogy legyenek, és a szükségesre kell
korlátozódniuk („adattakarékosság”)”
8
WP259 iránymutatás 3.1. pont [1.] példa
9
WP259 iránymutatás 3.1.4. pont [10.] példa
10
Az EURÓPAI PARLAMENT ÉS A TANÁCS 2002/58/EK IRÁNYELVE (2002. július 12.) az elektronikus
hírközlési ágazatban a személyes adatok kezeléséről, feldolgozásáról és a magánélet védelméről.
7

3

A GDPR-hez kapcsolódóan a honlapunkon megtalálhatók az e tárgyban született egyedi
ügyben nyújtott állásfoglalásaink is, amelyek ezen a hivatkozási címen érhetőek el:
https://naih.hu/az-adatvedelmi-reformmal-kapcsolatos-allasfoglalasok.html.
Mindezeken túl felhívom szíves figyelmét, hogy a Hatóság – eljárási kereteket nélkülöző,
konzultációs válaszként kiadott – jelen tájékoztatása sem jogszabálynak, sem egyéb jogi
eszköznek nem tekinthető, az normatív jelleggel, jogi erővel, illetve kötelező tartalommal
nem rendelkezik.
A Hatóság jelen ügyben rendelkezésre bocsátott információk alapján kialakított
jogértelmezése más hatóságot, a bíróságot és az adatkezelőt nem köti, annak csak
iránymutató jellege van. Az állásfoglalás, tájékoztatás kiadása tehát nem mentesíti annak
címzettjét illetve az adatkezelőt saját jogi álláspontja kialakításának szükségessége, illetve
az adatkezelésért fennálló felelősség alól.
Budapest, 2018. július „

„
Üdvözlettel:
Dr. Péterfalvi Attila
elnök
c. egyetemi tanár

