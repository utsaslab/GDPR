Ügyszám: NAIH/2018/5233/4/V.

Tisztelt Hölgyem!
Beadványa alapján a Nemzeti Adatvédelmi és Információszabadság Hatóság (a
továbbiakban: Hatóság) az alábbiakban tájékoztatja az egyéni vállalkozók adatainak a
GDPR1 alapján való kezeléséről:
Az
egyéni
vállalkozóról
és
az
egyéni
cégről
szóló
2009.
évi
CXV.
törvény (a továbbiakban: Evectv.) alapján természetes személy üzletszerű gazdasági
tevékenységet egyéni vállalkozóként végezhet. Az ilyen tevékenység megkezdésének
feltétele, hogy az erre irányuló szándékot a természetes személy bejelentse és a
nyilvántartást vezető szerv a természetes személyt nyilvántartásba vegye. Az Evectv.
meghatározza a nyilvántartandó adatkört illetve a 12. § (2) bekezdés meghatározza az
egyéni vállalkozók nyilvános adatait.
A GDPR 4. cikk 1. pontja alapján személyes adatnak minősül az azonosított vagy
azonosítható természetes személyre vonatkozó bármely információ.
A fentiekből következően az egyéni vállalkozó olyan természetes személy, aki gazdasági
tevékenységet folytat, és e tevékenységével összefüggő bizonyos személyes adatai az
Evectv. rendelkezése folytán bárki által megismerhetőek. Ezen adatok az Infotv. 2 3. §-ának
6. pontja3 értelmében közérdekből nyilvános adatok, amelyek azonban ezen a vonatkozáson
túl megtartják személyes adat minőségüket. Tehát az egyéni vállalkozók ezen adatai
személyes adatok és egyben közérdekből nyilvános adatok.
A GDPR 5. cikk (1) bekezdésének b/ pontja megköveteli, hogy az adatkezelés célhoz
kötötten történjen. Az Infotv. 26. § (2) bekezdése is rögzíti, hogy a közérdekből nyilvános
adatok a célhoz kötött adatkezelés elvének tiszteletben tartásával terjeszthetőek.
Az adatkezelési célnak tehát az egyéni vállalkozók személyes adatai tekintetében az
üzletszerű gazdasági tevékenységhez kell kapcsolódnia. Következésképpen az egyéni
vállalkozók személyes adatainak kezelése során figyelemmel kell lenni arra is, hogy az
adatkezelés a szükséges mértékre korlátozódjon.

1

Az Európai Parlament és a Tanács (EU) 2016/679 rendelete (2016. április 27.) a természetes személyeknek a
személyes adatok kezelése tekintetében történő védelméről és az ilyen adatok szabad áramlásáról, valamint a
95/46/EK
irányelv
hatályon
kívül
helyezéséről
(a
továbbiakban:
GDPR);
elérhetősége:
https://www.naih.hu/files/GDPR_TXT_HU.pdf
2

Az információs önrendelkezési jogról és az információszabadságról szóló 2011. évi CXII. tv.

3
Infotv. 3. § 6. pont, közérdekből nyilvános adat: a közérdekű adat fogalma alá nem tartozó minden olyan adat,
amelynek nyilvánosságra hozatalát, megismerhetőségét vagy hozzáférhetővé tételét törvény közérdekből
elrendeli.

Mindezeken túl felhívom a figyelmet, hogy a Hatóság – eljárási kereteket nélkülöző,
konzultációs válaszként kiadott – jelen tájékoztatása sem jogszabálynak, sem egyéb jogi
eszköznek nem tekinthető, az normatív jelleggel, jogi erővel, illetve kötelező tartalommal
nem rendelkezik.
A Hatóság jogértelmezése más hatóságot, a bíróságot és az adatkezelőt nem köti, annak
csak iránymutató jellege van. Az állásfoglalás, tájékoztatás kiadása tehát nem mentesíti
annak címzettjét, illetve az adatkezelőt saját jogi álláspontja kialakításának szükségessége,
illetve az adatkezelésért fennálló felelősség alól.
Budapest, 2019. január 25.
Dr. Péterfalvi Attila
elnök
c. egyetemi tanár

2

