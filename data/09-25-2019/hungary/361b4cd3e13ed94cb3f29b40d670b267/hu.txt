Ügyszám:
Ügyintéző:

NAIH/2018/2869/2/K
[…]

[…]
részére
[…]

Tisztelt […]!

Elektronikus úton küldött levelében a GDPR-ban való megfeleltetéshez, illetve
értelmezéshez kéri a Nemzeti Adatvédelmi és Információszabadság Hatóság (a
továbbiakban: Hatóság) segítségét.
Levelében azzal kapcsolatban érdeklődik, hogy egyéni vállalkozóként tevékenykedő
autószerelőre vonatkozik-e a GDPR hatálya. Ön úgy értelmezi, hogy az egyéni
vállalkozóként tevékenykedő autószerelőre nem vonatkozik a GDPR hatálya, nem kell
terveket, szabályzatokat készítenie, mert a GDPR csak adatkezelő cégekre ír elő
kötelezettségeket, melyek betartását ellenőrizhetik, a jogsértést pedig szankcionálhatják.
Azt, hogy az új szabályok kikre vonatkoznak, a GDPR hatálya határozza meg, amelyről az 13. cikkek rendelkeznek. E rendelkezések alapján látható, hogy a személyi hatály
tekintetében annak semmi jelentősége nincs, hogy valaki magánszemélyként, kis- vagy
középvállalkozásként, vagy egyéb vállalkozási formában folytat-e adatkezelői (vagy
adatfeldolgozói) tevékenységet. Ha a kis- vagy középvállalkozás adatkezelési
(adatfeldolgozói) tevékenysége a rendelet hatálya alá tartozik, akkor rá is alkalmazni kell a
GDPR-t. Kérdésére válaszolva röviden: a pék, a kisbolt, az egyszemélyes gazdasági
társaság, az egyéni vállalkozó és a webáruházak adatkezelésének is meg kell felelnie a
GDPR szabályainak.
Azt, hogy a GDPR-t mely adatkezelésekre kell alkalmazni, a rendelet tárgyi hatályáról
rendelkező 2. cikke alapján lehet eldönteni, amelynek értelmezését a 4. cikkben írt fogalommeghatározások és a (14)-(18) preambulum-bekezdések segítik. Ezek értelmében a
rendeletet a személyes adatok olyan kezelésére kell alkalmazni, amely részben vagy
egészben automatizált módon történik (ez jellemzően a számítógépes adatkezelést jelenti),
valamint az olyan nem automatizált (azaz manuális, kézi) adatkezelésre is, amely esetében
az adatok valamely nyilvántartási rendszer részét képezik, vagy ha az adatokat valamilyen
nyilvántartási rendszer részévé kívánják tenni. A nyilvántartás fogalma tágan értelmezendő,
annak minősülhet bármilyen jegyzék, lista, amelyben az adatok valamilyen szempont szerint
kereshetők, csoportosíthatók.

Ki kell emelni, hogy a GDPR hatálya alá csak a természetes személyek adataira vonatkozó
adatkezelések tartoznak, így az nem vonatkozik jogi személyek és egyéb vállalkozások
adatainak kezelésére. A személyes adat fogalmát a rendelet 4. cikk 1. pontja így határozza
meg: „azonosított vagy azonosítható természetes személyre vonatkozó bármely információ;
azonosítható az a természetes személy, aki közvetlen vagy közvetett módon, különösen
valamely azonosító, például név, szám, helymeghatározó adat, online azonosító vagy a
természetes személy testi, fiziológiai, genetikai, szellemi, gazdasági, kulturális vagy szociális
azonosságára vonatkozó egy vagy több tényező alapján azonosítható".
A fentiek alapján az autószerelő vállalkozó adatkezelőnek minősül, amikor az ügyfelei adatait
kezeli. A rendelettel való összhang megteremtéséhez elsődlegesen azt kell tisztázni,
felmérni, hogy a szerviz milyen adatkezelési tevékenységeket folytat. Az adatkezelés
fogalmát a GDPR 4. cikk 2. pontja, az adatkezelő fogalmát pedig ugyanezen cikk 7. pontja
határozza meg. Ennek azért van jelentősége, mert a jogszabályoknak megfelelő
adatkezelési tevékenység kialakítása az adatkezelő felelősségi körébe tartozik.
Az előzőek szem előtt tartásával – a teljesség igénye nélkül – a beadványában foglaltakra
tekintettel az alábbiakra szeretném felhívni a szíves figyelmét.
A rendelet szabályainak értelmezéséhez hasznos segítséget jelentenek az Adatvédelmi
Irányelv 29. cikke alapján létrehozott Adatvédelmi Munkacsoport iránymutatásai, amelyek
elérhetők – jórészt magyarul is – a Hatóság honlapjáról (http://www.naih.hu/29-esmunkacsoport-iranymutatasai.html).
Ezen kívül feltehetőleg érdemes áttekinteni az Európai Bizottság felkészítő anyagait is
ezeken a hivatkozási címeken: http://europa.eu/rapid/press-release_IP-18-386_hu.htm és
https://ec.europa.eu/commission/priorities/justice-and-fundamental-rights/dataprotection/2018-reform-eu-data-protection-rules_en#library.
Ezen túlmenően megjegyzem, hogy a GDPR-hoz kapcsolódóan a honlapunkon
megtalálhatók az e tárgyban született egyedi ügyben nyújtott állásfoglalásaink is, amelyek
ezen a hivatkozási címen érhetőek el: http://naih.hu/az-adatvedelmi-reformmal-kapcsolatosallasfoglalasok.html, továbbá a témában készült egy összefoglaló anyag is, amely elérhető
innen: https://www.naih.hu/felkeszueles-az-adatvedelmi-rendelet-alkalmazasara.html.
Tájékoztatom, hogy a Hatóságnál folyamatban van továbbá egy olyan uniós pályázat
előkészítése, amely kifejezetten arra irányul, hogy hogyan segítsük az új szabályokra való
felkészülést, így is erősítve az adatkezelők, adatvédelmi tisztviselők és érintettek
adatvédelmi
tudatosságát.
Az
erről
szóló
közlemény
letölthető
innen:
https://www.naih.hu/files/2017-11-27-STAR_Projekt.pdf.
Kérem, szíveskedjék figyelembe venni, hogy ez a projekt jelenleg előkészítés alatt áll, így a
részleteket illetően további tájékoztatást még nem áll módomban nyújtani, az ezzel
kapcsolatos anyagokat azonban a közeljövőben szintén folyamatosan közzétesszük és
frissítjük a honlapunkon, hogy a szükséges információk mindenki számára elérhetők
legyenek.

2

Csupán a teljesség érdekében megjegyzem, hogy a GDPR – ugyan elsősorban eljárásjogi
szempontból és az intézményi feltételek kialakítása okán – a magyar törvényi
szabályozásban
(elsősorban
az
információs
önrendelkezési
jogról
és
az
információszabadságról szóló 2011. évi CXII. törvényben) is módosítást tesz szükségessé,
az alapvető szabályokhoz a kiindulópontot maga a GDPR jelenti.

Budapest, 2018. május ………
Üdvözlettel:

Dr. Péterfalvi Attila
elnök
c. egyetemi tanár

3

