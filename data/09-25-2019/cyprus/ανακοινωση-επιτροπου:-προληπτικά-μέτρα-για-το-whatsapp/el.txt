



Η Αρχή Προστασίας Δεδομένων της Ιρλανδίας εξέδωσε σήμερα ανακοίνωση με βάση την οποία, ενημερώθηκε χθες 13/05/2019 από την WhatsApp για ενδεχόμενη παράβαση δεδομένων χρηστών της πλατφόρμας αυτής. 

Παρόλο που ακόμα διερευνάται αν επηρεάστηκαν δεδομένα χρηστών στην Ευρωπαϊκή Ένωση, προληπτικά η Αρχή της Ιρλανδίας και η WhatsApp συστήνουν όπως οι χρήστες εγκαταστήσουν στις συσκευές τους την ενημερωμένη έκδοση (update) του WhatsApp, η οποία είναι πιο ασφαλής.

Το Γραφείο μου συστήνει όπως οι χρήστες ακολουθήσουν τα επόμενα βήματα που περιγράφονται στην ανακοίνωση της Ιρλανδικής Αρχής:

Για τα iphone:

1. Ανοίξετε το Appstore και επιλέξετε ΕΝΗΜΕΡΩΣΗ (UPDATES)
2. Θα παρουσιαστεί λίστα εφαρμογών για τις όποιες υπάρχουν διαθέσιμες ενημερώσεις (updates).
3. Επιλέξετε το WhatsApp και πατήστε την ΕΝΗΜΕΡΩΣΗ.
 
Για τα Android: 

1. Ανοίξετε το Play Store. Πατήστε τις 3 οριζόντιες γραμμές στην πάνω αριστερή γωνιά.
2. Επιλέξετε «Οι εφαρμογές/ παιγνίδια μου» από το μενού.
3. Επιλέξετε το WhatsApp και πατήστε την ΕΝΗΜΕΡΩΣΗ (UPDATE).
