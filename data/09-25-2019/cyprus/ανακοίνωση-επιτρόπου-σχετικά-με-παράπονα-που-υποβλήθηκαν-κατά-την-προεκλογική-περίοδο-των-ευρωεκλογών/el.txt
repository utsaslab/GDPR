



Ανακοίνωση Επιτρόπου σχετικά με παράπονα που υποβλήθηκαν 
κατά την προεκλογική περίοδο των Ευρωεκλογών
Το Γραφείο της Επιτρόπου Προστασίας Δεδομένων έχει γίνει αποδέκτης 24 παραπόνων στο σύνολο κατά τη διάρκεια της προεκλογικής εκστρατείας για την ανάδειξη μελών του Ευρωπαϊκού Κοινοβουλίου, συμπεριλαμβανομένου του τριημέρου 24-26 Μαΐου, 2019.  

Από τα 24 παράπονα, μέχρι στιγμής έχουν διεκπεραιωθεί τα 20 ως ακολούθως: 
-	7 παράπονα έχουν αποσυρθεί κατά την διάρκεια της διερεύνησης του παραπόνου από τους παραπονούμενους και πριν την έκδοση τελικής απόφασης. 
-	3 από αυτά, έχουν παραπεμφθεί για περαιτέρω εξέταση από το Γραφείο Καταπολέμησης Ηλεκτρονικού Εγκλήματος, καθότι αναγραφόταν ως αποστολέας συγκεκριμένο πολιτικό κόμμα, ενώ στην πραγματικότητα ο αποστολέας ήταν κάποιος τρίτος.   
-	Για 8 παράπονα εναντίον υποψηφίων έχει επιβληθεί προειδοποίηση καθότι συμμορφώθηκαν άμεσα και δεν είχαν προηγούμενο. 
-	Για 1 παράπονο εναντίον πολιτικού κόμματος έχει επιβληθεί προειδοποίηση καθότι ενώ υπήρχε επιλογή αντίταξης δεν ενεργοποιήθηκε από τον παραπονούμενο.
-	Για 1 παράπονο εναντίον υποψηφίου έχει επιβληθεί αυστηρή επίπληξη καθότι δεν έδιδε δικαίωμα αντίταξης στον παραλήπτη. 
-	Για 2 παράπονα εναντίον του ίδιου υποψηφίου αναμένεται τελική απόφαση αφού έχει κριθεί εκ πρώτης παράβαση.  
-	Για 2 παράπονα εναντίον πολιτικού κόμματος αναμένεται τελική απόφαση αφού έχει κριθεί εκ πρώτης παράβαση.
