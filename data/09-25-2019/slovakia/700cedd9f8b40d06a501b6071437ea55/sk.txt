Úrad na ochranu osobných údajov Slovenskej republiky sprístupňuje na verejné pripomienkovanie štúdiu uskutočniteľnosti „Elektronizácia služieb Úradu na ochranu osobných údajov Slovenskej republiky", aby sa k tomuto dokumentu mohli vyjadriť všetky odborné organizácie i ostatné subjekty, ktoré sa venujú informatizácii a digitalizácii systémov verejnej správy, príp. sa ich to nejako týka.Dôvodom vypracovania predkladanej štúdie je posúdenie uskutočniteľnosti projektu realizácie nového komplexného informačného systému ÚOOÚ, zdôvodnenie jeho potreby, opodstatnenosti a prínosov realizácie projektu. V predkladanej štúdii je navrhnutý nový Komplexný informačný systém ochrany osobných údajov, ktorý bude slúžiť:občanom a podnikateľom na komunikáciu s úradom, predovšetkým pre elektronickú komunikáciu v rámci životnej situácie Osobné údaje a doklady, Službyprevádzkovateľom a sprostredkovateľom prostredníctvom služieb Schvaľovanie kódexov správania, Vydávanie certifikátov súladu spracúvania OÚ a Predchádzajúca konzultácia pred spracúvaním osobných údajov,certifikačným subjektom prostredníctvom služieb Akreditovanie certifikačných subjektov a Oznamovanie vydania certifikátu Úradu,monitorujúcim subjektom prostredníctvom služby Akreditovanie na účely monitorovania dodržiavania kódexu správania,zamestnancom Úradu vrátane pracovníkov v novo-budovaných kontaktných miestach na vykonávanie agendy.Verejné prerokovanie štúdie uskutočniteľnosti projektu „ Elektronizácia služieb Úradu na ochranu osobných údajov Slovenskej republiky“, sa uskutoční 22. mája 2019 o 14:00 hod. v priestoroch Úradu na ochranu osobných údajov Slovenskej republiky,  Hraničná 12, 820 07 Bratislava 27, 2. poschodie.Dokumenty – Štúdia uskutočniteľnosti SU_335 a CBA na pripomienkovanie sú k dispozícii v MetaIS na nižšie uvedenom linku.https://metais.vicepremier.gov.sk/studia/detail/ba8e2ef3-7420-84b4-05dc-65f58c1bbb4f?tab=documentsPripomienky k štúdii uskutočniteľnosti  žiadame predložiť prostredníctvom nižšie sprístupneného formulára na pripomienkovanie na e-mailovú adresu: ocitp@pdp.gov.sk  do 20. mája 2019, do 16:00 hod. Formulár na pripomienkovanie: Formulár na pripomienkovanie_SU335  Z kapacitných dôvodov prosíme o potvrdenie účasti na verejnom prerokovaní zaslaním emailu na adresu : ocitp@pdp.gov.sk  do 20. mája 2019 do 16:00 hod.