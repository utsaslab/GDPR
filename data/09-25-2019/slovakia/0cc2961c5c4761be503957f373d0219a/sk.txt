Dňa 23. mája 2018 sa zástupcovia Rady a Parlamentu dohodli na novom nariadení o spracúvaní osobných údajov inštitúciami a orgánmi spoločenstva. Nové pravidlá sú v súlade so všeobecným nariadením o ochrane údajov (GDPR), ktoré sa uplatňuje od 25. mája 2018.
 
Nové pravidlá nahradia Nariadenie Európskeho parlamentu a Rady (ES) č. 45/2001 z 18. decembra 2000 o ochrane jednotlivcov so zreteľom na spracovanie osobných údajov inštitúciami a orgánmi spoločenstva a o voľnom pohybe takýchto údajov, ktoré sa momentálne uplatňuje.
 
Nariadenie sa bude vzťahovať na spracúvanie údajov inštitúciami, orgánmi, úradmi a agentúrami Únie. Začne sa uplatňovať od jesene 2018.
 
Viac sa dozviete v tlačovej správe Rady EÚ z 23. mája 2018.
