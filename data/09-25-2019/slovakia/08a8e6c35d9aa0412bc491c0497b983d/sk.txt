Vzhľadom na vývoj Brexitu v poslednom období, EDPB na februárovom plenárnom zasadnutí prijal usmernenia pre subjekty k prenosom osobných údajov v prípade „tvrdého“ Brexitu (Information note on data transfers under the GDPR in the event of a no-deal Brexit). EDPB taktiež pripravil usmernenia pre prevádzkovateľov/sprostredkovateľov, ktorých hlavným dozorným orgánom v prípade schvaľovania záväzných vnútropodnikových pravidiel je dozorný orgán Spojeného kráľovstva Veľkej Británie a Severného Írska, známy pod skratkou ICO (Information note on BCRs for companies which have ICO as BCR Lead Supervisory Authority).ICO pravidelne zverejňuje na svojej webovej stránke informácie pre všetky subjekty k Brexitu (https://ico.org.uk/for-organisations/data-protection-and-brexit/).Aktuálne informácie o vývoji Brexitu môžete sledovať na stránke Európskej komisie (https://ec.europa.eu/commission/brexit-negotiations_en).