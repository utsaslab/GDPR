SKRIVELSE
Datum

Dnr

2019-10-31

2019/915

Angående 2020 års forskningspolitiska
proposition

Förslag

Konsumentverket, Konkurrensverket och Datainspektionen föreslår att
regeringen i den kommande forskningspolitiska propositionen inkluderar
följande:
- Att lyfta fram betydelsen av integrerad och tvärvetenskaplig forskning
kring digitala och datadrivna marknader och hur de använder
personuppgifter, användardata och andra data och vilka effekter som kan
uppstå ur ett konsument-, integritets- och konkurrensperspektiv, vilket kan
ske genom att integrera dessa perspektiv i de nationella
forskningsprogrammen.
- Att lämpligt forskningsråd ges i uppdrag att i samverkan med
myndigheterna genomföra en tematisk utlysning av forskningsmedel med
fokus på digitala och datadrivna marknader och hur de använder
personuppgifter, användardata och andra data.
- Att forskningsförutsättningarna och kompetensförsörjningen inom de
olika ämnena stärks genom att verka för att skapa och utveckla excellenta
fler- och tvärvetenskapliga forskningsmiljöer som forskar kring och
integrerar perspektiv kring konsumentskydd, integritet och konkurrens på
digitala och datadrivna marknader.

Postadress

Fakturaadress

Besöksadress

Telefon/Fax

E-post/webbadress

Bankgiro

Org.nr

Box 48
651 02 Karlstad

FE 64
838 73 Frösön

Tage Erlandergatan 8A

0771-42 33 00
054-19 41 95

konsumentverket@konsumentverket.se
www.konsumentverket.se

5050-2806

202100-2064

Datum

Dnr

2019-10-31

2019/915

Bakgrund
Regeringen har i samband med den kommande forskningspolitiska
propositionen bjudit in Konsumentverket att komma med synpunkter på
regeringens forskningspolitik och lämna inspel till den kommande
propositionen.1
Inför den föregående forskningspolitiska propositionen som lämnades 20162
lyfte Konsumentverket fram vikten av konsumentrelaterad forskning kopplat
till ett antal centrala samhällsutmaningar:3





Digitaliseringen av samhället
Hållbar konsumtion
Sårbara och utsatta konsumenter

I arbetet med det inspel som redovisas i denna promemoria har perspektivet
breddats och inspelet har tagits fram som ett gemensamt inspel från
Konsumentverket, Konkurrensverket och Datainspektionen. Eftersom det finns
många beröringspunkter mellan respektive myndighets uppdrag och
arbetsområden finns det samhällsutmaningar som är gemensamma och
därmed även gemensamma behov av kunskap och forskning.
Inspelet utgår ifrån de prioriterade samhällutmaningar som regeringen har lyft
fram i den senaste forskningspolitiska propositionen. Vi har valt ut två av
dessa, en ökad digitalisering och att skapa ett säkert, inkluderande och
hållbart samhälle, som särskilt relevanta utifrån våra myndigheters horisont.
Dessa beskrivs närmare i nästa avsnitt med fokus på de utmaningar som våra
myndigheter står inför utifrån våra uppdrag. Sedan diskuteras hur
kunskapsläget och forskningsförutsättningarna ser ut på dessa områden.
Avslutningsvis diskuteras och ges förslag på hur forskningsförutsättningarna
bör förändras för att våra myndigheter inom ramen för sina uppdrag ska kunna
arbeta med utmaningarna på ett effektivt sätt.

Aktuella samhällsutmaningar
I den senaste forskningspolitiska propositionen 2016 presenterades målet för
forskningspolitiken: Sverige ska vara ett av världens främsta forsknings- och
innovationsländer och en ledande kunskapsnation där högkvalitativ
forskning, högre utbildning och innovation leder till samhällets utveckling och
välfärd, näringslivets konkurrenskraft och svarar mot de
samhällsutmaningar vi står inför, både i Sverige och globalt.

Utbildningsdepartementet, Ref U2019/02263/UH.
Prop. 2016/17:50
3 Konsumentverket, PM, Angående 2016 års forskningspolitiska proposition, Dnr
2015/1385
1

2

2
(12)

Datum

Dnr

2019-10-31

2019/915

I propositionen lyftes fem prioriterade områden fram där det finns centrala
samhällsutmaningar:
1. Klimat- och miljö
2. Hälsa
3. Ökad digitalisering
4. Skapa ett säkert, inkluderande och hållbart samhälle
5. Förbättra kunskapsresultaten i det svenska skolväsendet
Vidare ska Agenda 2030 och de globala hållbarhetsmålen vara vägledande vid
identifiering av samhällsutmaningar. I januariavtalet mellan
Socialdemokraterna, Centerpartiet, Liberalerna och Miljöpartiet anges även
flera insatser där de offentliga forskningsinsatserna kan stärka
konkurrenskraften och kompetensförsörjningen och bidra till utvecklingen av
ett hållbart samhälle.
I detta inspel kommer fokus att ligga på utmaningarna avseende en ökad
digitalisering och att skapa ett säkert, inkluderande och hållbart samhälle. I
dessa utmaningar ser vi starka kopplingar till respektive myndighets uppdrag
och gemensamma behov av forskningsinsatser.

En ökad digitalisering
Den pågående digitaliseringen påverkar medborgare och konsumenter på ett
påtagligt sätt. Den digitala utvecklingen erbjuder en rad nya möjligheter för
konsumenterna i form av nya och billigare varor och tjänster från hela världen.
Nya förutsättningar ges för transparens och konsumentinflytande, men också
för nya risker, en bristande konkurrens och integritetskränkande missbruk av
den stora och växande tillgången till personuppgifter.
Det ställs allt högre krav på konsumenten eftersom denne får allt svårare att
bedöma allt komplexare produkter och produktmixer på allt större och
oöverskådliga marknader. En fråga är hur instabiliteten, oförutsägbarheten och
den höga innovationstakten påverkar de sårbara konsumentgrupper som
riskerar att hamna i ett kunskapsunderläge visavis producenterna. Det innebär
en ökad riskexponering för de som inte förstår eller som inte hänger med i den
snabba utvecklingen.
I samband med den ökade e-handeln har strukturen på e-handeln förändrats så
att stora plattformar som t. ex Amazon står för en allt större del av handeln.
Plattformarna kan vara av olika slag reklamplattformar, marknadsplatser,
sökmotorer, jämförelsesajter och betalningssystem. Flera av dessa olika typer
är relaterade till varandra och skapar eko-system för plattformar. För många
konsumenter har utvecklingen av plattformar generellt sett inneburit många
positiva fördelar. I dagsläget är det dock svårt att uppskatta hur
plattformsmarknaderna påverkar konsumenternas förutsättningar på längre

3
(12)

Datum

Dnr

2019-10-31

2019/915

sikt. Dominerande plattformar kan t. ex skapa inlåsningseffekter som påverkar
konsumenternas valmöjligheter och därmed möjligheterna för nya plattformar
att ta sig in på marknaden.
Det faktum att många konsumenter har sitt fotografi i öppna profiler på sociala
medier skapar också möjligheter för såväl offentliga som privata aktörer att
bygga upp enorma databaser med ansiktsbilder. Även om bilderna inte alltid är
kopplade till ett namn är det med modern ansiktsigenkänningsteknik möjligt
att identifiera enskilda individer eftersom varje ansikte är unikt. Vilka risker
som finns med denna typ av dataanvändning - såväl för den enskilde som för
samhället - är fortfarande i stor utsträckning en teoretisk diskussion mer än en
empirisk.
I takt med att samhället och medborgarnas liv digitaliseras genereras enorma
mängder data som i allt större utsträckning fångas upp, lagras, analyseras och
förädlas. Datainsamling, analys och bearbetning har därför blivit en naturlig
och integrerad del av många verksamheter och affärsmodeller.
I nuläget är en viktig drivkraft bakom den digitala ekonomins utveckling den
ökade användningen av individdata. Denna utveckling har ytterligare förstärkts
genom utveckling av tjänster baserade på AI och algoritmer som är beroende av
stora datamängder. En stor och viktig del av dessa individdata utgörs av
uppgifter om användarnas användning av tjänsten. Tillgången till data är en
central del av affärsmodellen för många företag. Även när bearbetning och
analys av data inte är en del av kärnverksamheten erbjuder tillgången till
personuppgifter stora möjligheter för företag, bland annat i form av
direktmarknadsföring, profilering och analys av konsumtionsmönster för att
utveckla nya varor eller tjänster. Detta innebär att personuppgifter inte bara
används till att beskriva konsumenter och deras behov och önskningar, utan
även till att förutse framtida behov. De insamlade uppgifterna kan användas av
företaget själv, delas med samarbetspartners i utbyte mot annat eller säljas
vidare. Givet de många möjligheter som tillgången till data erbjuder finns en
risk att företag samlar in mer personuppgifter än de behöver eller har laglig rätt
att hantera. Det finns också en uppenbar risk för missbruk och att uppgifter
säljs vidare vilket innebär att konsumenter förlorar kontroll över sina
persondata.
De datadrivna plattformarna kan ofta erbjuda fördelar för konsumenterna,
bland annat kan de erbjuda skräddarsydda tjänster som är anpassade efter
individens behov och förutsättningar. Ett problem är att enskilda individer inte
har kontroll på vilka data man delar med sig av eller hur data används, sprids
och man vet inte vad man gett sitt tillstånd till. För företagen innebär en ökad
tillgång till data om individer att marknadsföring och erbjudanden kan
individanpassas, vilket också gör det svårare för konsumenterna att jämföra.
Detta kan ge företagen större marknadsmakt.

4
(12)

Datum

Dnr

2019-10-31

2019/915

Den ökade expansionen av datadrivna marknader tillsammans med avancerade
datatillämpningar har gjort att frågor kring integritet, konsumentskydd och
bristande konkurrens blir allt viktigare och det blir allt mer tydligt att dessa tre
aspekter har stora beröringspunkter och går allt mer in i varandra. En viktig
aspekt här är hur skyddet för den personliga integriteten och
konsumentskyddet förhåller sig till varandra.
På konsumentområdet handlar det om hur konsumenten kan kontrollera vilka
data som man ger sitt medgivande till att dela med sig och till vilka ändamål.
De data som man delar med sig av kan användas för att skapa riktad
marknadsföring och individualiserade erbjudanden. Denna utveckling
försvårar möjligheten att bedriva en effektiv tillsyn och säkerställa ett gott
konsumentskydd.
Problemen som kan uppstå inom konsumentområdet har tydliga
beröringspunkter med individens integritet avseende kontroll över de
personuppgifter som används. Den nya dataskyddslagstiftningen ställer stora
krav på hantering av personuppgifter och att individen ska ha fullgod kontroll
över hur de används. I dag är konsumenten sällan medveten om vilka data man
delar med sig av och vad man faktiskt gett sitt medgivande till, bland annat för
att det är svårt att ta till sig och förstå användarvillkor. Även om lagstiftningen
på dataskyddsområdet har skärpt kraven på information till konsumenterna
om vilka personuppgifter som samlas in och hur de används, visar flera
undersökningar att väldigt få medborgare tar del av informationen eller
upplever sig ha tillräcklig kunskap om hur deras personuppgifter faktiskt
används. Denna osäkerhet skapar oro, vilket i sin tur kan leda till att
konsumenterna avstår från att använda en tjänst, lämnar ifrån sig mer
personuppgifter än man egentligen önskar, eller utsätts för onödiga eller
omedvetna integritetsrisker.
Utvecklingen av datadrivna marknader och plattformar påverkar också
marknadernas funktionssätt och konkurrensförhållandena. Dominerande
plattformar kan genom sina tillgångar till stora mängder användardata få s.k.
nätverkseffekter som i praktiken både kan låsa in sina användare och skapa
hinder för andra aktörer att lansera liknande tjänster. Till exempel, kan det
vara svårt för en ny tjänst för streamande musik att utmana en etablerad tjänst,
eftersom befintliga aktörer kunnat samla in stora mängder användardata som
de kan använda för att ge användarna förslag på musik som bygger på vad de
själva och andra brukar lyssna till. För användarna kan nätverkseffekterna
innebära ett stort mervärde, men det innebär samtidigt att de har låga
incitament att välja andra plattformar som inte har tillgång till lika stora
mängder användardata. För att kunna dra nytta av tjänsterna kan det också
vara svårt att inte acceptera de användarvillkor som plattformen sätter upp,
särskilt eftersom det ofta är svårt för användarna att förstå vilka uppgifter som
samlas in och hur de sedan kommer att användas. Rätten till så kallad
dataportabilitet, det vill säga att få ut och flytta ”sin” data regleras i

5
(12)

Datum

Dnr

2019-10-31

2019/915

dataskyddslagstiftningen, men få konsumenter känner till rättigheten eller har
använt den.
Eftersom aktörerna på de datadrivna marknaderna är beroende av att ha
tillgång till data, så kan nätverkseffekterna hämma konkurrensen och ge
upphov till monopolliknande situationer. En bredare och mer jämlik tillgång på
data reser dock frågor kring hur integritet och konsumenternas inflytande över
dataanvändning ska hanteras.
Sammantaget medför den digitala ekonomins utveckling att ett samlat
perspektiv kring integritet, konsumentskydd och marknadsmakt är nödvändigt
och att perspektiven behöver integreras i forskningen framöver, vilket bland
annat ställer större krav på tvärvetenskaplighet. Sådan kunskap är av vikt för
att kunna hantera digitaliseringens utmaningar och realisera de
samhällsekonomiska vinster som digitaliseringen kan ge.

Skapa ett säkert, inkluderande och hållbart samhälle
Det alltmer datadrivna samhället påverkar inte bara ekonomin och
marknadernas utveckling utan innehåller också aspekter kopplade till säkerhet,
inkludering och hållbarhet.
Den ökade betydelse av personuppgifter skapar risker som behöver beaktas när
det gäller datasäkerhet och behovet av att skydda personuppgifter från att falla
i orätta händer. Ny teknik skapar ytterligare även andra typer av integritetsoch säkerhetsutmaningar för konsumenter. Ett exempel är förekomsten av allt
mer uppkopplad utrustning i hemmet – allt från vitvaror och belysning till lås
och larm eller musikutrustning. Med fler uppkopplade och smarta enheter i
hemmen utsätts konsumenterna för ökade risker i form av it-brott, där
säkerhetsbrister i de smarta enheterna kan användas för att till exempel
komma över kortuppgifter eller lösenord. Andra exempel är ofrivillig eller
omedveten kartläggning som kan ske av konsumenter genom platsdata via
mobilpositionering i appar eller uppkopplade bilar.
Vidare är det angeläget att säkerställa att data inte används för ändamål som
inte är avsedda och som kan vara skadliga för samhället, vilket t. ex Cambridge
Analytica-skandalen visar.4
I en tid där utländska statliga eller statsunderstödda aktörer utgör det
allvarligaste informations- och cybersäkerhetshotet går det inte att bortse från
kopplingarna mellan dataskydd för konsumenter, informationssäkerhet och

Denna skandal handlade om hur data från Facebook på ett otillbörligt sätt
hamnade i analysföretaget Cambridge Analyticas händer och användes för att
påverka utgången i det senaste amerikanska presidentvalet.
4

6
(12)

Datum

Dnr

2019-10-31

2019/915

samhällets säkerhet. I slutänden handlar det om att bevara människornas tillit
till de samhällsaktörer som hanterar personuppgifter. Utan den tilliten så
kommer inte det digitala samhället att fungera på ett bra sätt.
Integritets- och konsumentskyddet kommer även in när det gäller möjligheten
till delaktighet i det digitala samhället. En användning av personuppgifter för
att profilera olika individer kan medföra att vissa individer klassas som
”olönsamma” och inte får möjlighet att ta del av tjänster som andra får ta del
av. Det kan t. ex handla om möjligheten att teckna försäkring. Risker finns
också att algoritmer befäster befintliga konsumtionsmönster på ett sätt som
ytterst får en diskriminerande effekt.
Detta pekar på behovet av etiska diskussioner kring användningen av
personuppgifter och forskning kopplad till etiska aspekter av digitaliseringen
och tillämpningen av AI. I detta sammanhang ingår det även att ta fram mer
kunskap kring förekomsten av eventuella målkonflikter mellan integritet,
konsumentskydd och konkurrens, så att regleringar av marknaderna kan ske
från ett helhetsperspektiv.
Digitaliseringen av ekonomin och den ökade gränsöverskridande e-handeln
medför en direkt säkerhetsaspekt att produkter som inte är säkra kan
inhandlas av konsumenter i Sverige, vilket innebär att digitaliseringen skapar
utmaningar för arbetet med produktsäkerhetsfrågor. Dessutom skapar
digitaliseringen behov av att tänka nytt kring vilka nya risker som uppstår och
vad som är en skada i det digitala samhället.
Den ökande e-handeln ger också upphov till utmaningar när det gäller
miljömässig hållbarhet. Ökad e-handel ger upphov till mer transporter och det
är viktigt att dessa sker på ett hållbart sätt, så att miljö- och klimatpåverkan
minimeras. Ökad gränsöverskridande e-handel kan också få konsekvenser för
social hållbarhet, då det kan vara svårt att få kunskap om under vilka villkor
som varorna är producerade.

Kunskapsbehov och forskningsförutsättningar
Det pågår en hel del forskning i dagsläget kring de frågeställningar och problem
som beskrivits ovan, men vår bedömning är att det inte är tillräckligt med
hänsyn till utmaningarnas omfattning och digitaliseringens snabba utveckling.
Inom integritetsområdet finns en del forskning kring ”integritetsparadoxen”,
det vill säga att många människor, trots oro för hur deras personuppgifter
används, fortsätter att dela med sig av data. Flera lärosäten driver också
forskning på temat ökad transparens – hur kan medborgarnas kunskap om och
kontroll över vilka personuppgifter som samlas in och används öka? En aspekt
av detta handlar om de digitala spår som alla medborgare efterlämnar och hur
lätt eller svårt det är att identifiera enskilda individer i stora datamängder.

7
(12)

Datum

Dnr

2019-10-31

2019/915

Vidare pågår data- och systemvetenskaplig forskning kring säkrare
molntjänster samt ökad säkerhet kopplad till användning av mobilappar och
uppkopplade enheter i hemmet. Pågående forskning finns också för att ta fram
verktyg och modeller som underlättar efterlevnaden av
dataskyddsförordningen i olika privata och offentliga verksamheter.
Inom konsumentområdet finns det även en växande forskning kring
digitalisering och konsumentbeteende och hur konsumenterna påverkas av nya
former av marknadsföring som möjliggörs av de nya tekniska möjligheterna,
bland annat AI och användning av personuppgifter.
Inom konkurrensområdet har Konkurrensverket initierat forskning om bland
annat hur blockkedjeteknik tillämpas5, hur prisjämförelsesajter påverkar
prissättningen på internetplattformar6 och om digitaliseringen av juridiska
tjänster7. Konkurrensverkets uppdrag är dock begränsat till att stimulera
forskning som tydligt anknyter till verkets ansvarsområden dvs. om konkurrens
och offentlig upphandling. Behovet av bredare och djupare forskning om hur
t.ex. digitala plattformar fungerar och dess effekter på konsumenter och deras
integritet är avsevärt större än vad som ryms och kan motiveras inom
Konkurrensverkets forskningsanslag.

Angelägna forskningsområden
Vår bedömning är det generellt behövs mer forskning om digitalisering och
dess effekter för samhället, dvs marknader, organisationer, företag och
konsumenter men även om den infrastruktur som ligger till grund för denna
utveckling.
Det innebär att det behövs ett ökat fokus på datadriven och digitalt driven
innovation och forskning bland universitet och företag. Det behövs även mer
kunskap om vilka kunskaper och färdigheter som konsumenterna behöver i
dagens komplexa digitala landskap och hur stort konsumenternas skyddsbehov
online är. Dessa frågor är inte specifika för Sverige, utan det bedrivs forskning
inom detta område i andra länder, men det är viktigt att det också bedrivs
forskning i Sverige på svenska förhållanden, för att säkerställa att den kunskap
som tas fram är relevant i ett svenskt sammanhang. Det är naturligtvis viktigt
för oss i Sverige att ta till oss resultaten från internationell forskning och även

Pontus Lindblom 2019, Blockkedjeteknik utifrån ett konkurrensperspektiv, KKV
uppdragsforskningsrapport 2019:4
6 Niklas Rudholm 2019, Prisspridning på e-handelsmarknader med låga
sökkostnader, KKV uppdragsforskningsrapport 2019:1
7 Christian Sandström, 2017, Disruptiv digitalisering inom
marknaden för juridiska tjänster. Snabb evolution eller teknisk revolution?
KKV uppdragsforskningsrapport 2017:4.
5

8
(12)

Datum

Dnr

2019-10-31

2019/915

verka för internationell forskning inom detta område, t. ex. inom ramen för
EU:s forskningsprogram.
Utöver detta vill vi här lyfta fram några ytterligare områden som vi ser som
angelägna. Dessa ska dock inte ses som någon uttömmande lista.
Att värna integritet och dataskydd är att värna demokratin. Kränkning av den
personliga integriteten riskerar att slå tillbaka på tilliten för hela samhället.
Samtidigt är stora mängder öppna data på många sätt en förutsättning för att
Sverige inte ska halka efter när det gäller innovation och tillväxt. Forskning
som ger vägledning i hur företag kan gå tillväga – utom lagstiftningens krav,
snarare i termer av dataetik –skulle därför kunna bidra till att främja en
fortsatt hållbar digitalisering. Det är viktigt att öka kunskapen om hur företag
och organisationer, inte minst kommersiella plattformar, samlar in och
använder olika former av data, särskilt individ- och användardata men även
andra former av data som finns tillgängligt digitalt. Det finns också behov av
mer forskning om risker och konsekvenser med stora mängder ”anonym” data.
Hur enkelt är det att identifiera enskilda användare? Finns konkreta risker som
går att stödja empiriskt att de realiserats?
Det finns en växande diskussion om den enskilde konsumenten och
medborgarens rätt till sina egna data. Benämningar som ”my data” används för
att beskriva koncept som utgår från den enskilde konsumentens behov och
intressen, snarare än företagens incitament att använda data. Sannolikt
kommer tjänster att utvecklas som gör det enklare för den enskilde att sälja sin
data. Risken finns att handel med data blir en företeelse för ett fåtal särskilt
kunniga och intresserade. De näst intill orimliga kunskapskrav som ställs på
den enskilde medborgaren för att kunna göra initierade riskavvägningar kring
transaktioner med personuppgifter väcker också etiska frågor. Forskningen
skulle sannolikt kunna bidra med idéer och ramverk som kan bidra till att
förebygga risker både för den enskilde och på samhällsnivå.
Det faktum att majoriteten av konsumenterna uppger att de inte vet vilka
uppgifter som samlas in om dem, och inte heller hur de används, leder till viss
oro över att inte ha kontroll över sina data. Med tiden kommer sannolikt
kunskapen hos medborgare kring både insamling och användning av data att
öka, vilket innebär att både inställning och beteendet kommer att ändras när
det gäller att dela med sig av data och personuppgifter. Hur konsumenternas
inställning kommer att förändras och hur de kommer att agera när det gäller
att dela data är osäkert. Det finns studier som till exempel visar att ju mer vana,
insatta och kunniga medborgare är i ny teknik, desto mer benägna (och
positiva) är vi att dela med oss. Samtidigt framgår att vi allt större utsträckning
väljer att dela med oss av data i olika syften och i olika sammanhang, bland
annat beroende på förtroende för leverantören samt i vilken utsträckning vi ser
att vi har nytta av att dela med oss av data. Här finns uppslag för forskning när

9
(12)

Datum

Dnr

2019-10-31

2019/915

det gäller att förutse utvecklingen inom både näringsliv och
konsumentbeteende. En särskild fråga är hur och i vilken utsträckning
plattformar delar med sig och använder data från andra plattformar.
AI och blockkedjeteknik pekas ofta ut som tekniker som kommer att förändra
marknader och beteenden i många avseenden, men kunskapen om hur de
används och i vilken utsträckning är mycket begränsad. Det är angeläget att
användningen av dessa tekniker beskrivs och kvantifieras för att kunna bedöma
effekterna för konsumenter, integritet och konkurrens på berörda områden.
Slutligen ser vi ett behov av forskning för att ta fram modeller och verktyg som
kan stödja konsumenter i att enkelt och användarvänligt bedöma olika
tjänsters integritetsrisker och integritetsskydd. Även forskning som på olika
sätt kan bedöma effektiviteten - ur konsumentens perspektiv - i olika typer av
integritetsskyddsinformation. För vilken typ av situationer, konsumenter och
tjänster är till exempel olika typer av menyer över integritets- och
säkerhetsinställningar (så kallade dashboards), just in time-notifieringar,
ikoner eller annan funktionalitet i smarta telefoner mest effektiva – ur den
enskilde konsumentens perspektiv?

Forskningens förutsättningar
Inom alla de områden som vi pekat ut ovan pågår det forskning, men vår
bedömning är att det finns risk för en fragmentisering av forskningen, vilket
inte minst försvårar en integrering av perspektiv och tvärvetenskaplighet.
Vid en bedömning av de strukturella förutsättningarna för forskning om
digitala plattformar och hur de använder personuppgifter, användardata och
andra data och vilka effekter som kan uppstå ur ett konsument-, integritetsoch konkurrensperspektiv är det viktigt att betona behovet av att integrera
perspektiv från alla tre områden och tvärvetenskapliga angreppssätt för att
hantera de utmaningar som diskuterats tidigare i detta dokument. Även om de
rådande strukturella förutsättningarna, trots den fragmentisering som finns,
skapar möjligheter för forskning kring enskilda frågor, saknas stöd för att
skapa mer av integrerad och tvärvetenskaplig forskning.
På konsumentområdet har de kartläggningar Konsumentverket gjort tidigare
och som beskrevs i verkets inspel till 2016 år forskningspolitiska proposition
visat att en stor del av den konsumentrelaterade forskningen som finansieras
och genomförs i Sverige motiveras av andra skäl än konsumentpolitik, till
exempel tillväxtskäl eller för näringslivets behov. Konsumentfrågorna är till sin
natur breda och forskning kring konsumentfrågor kan bedrivas inom många
olika ämnen.
Även om det på enskilda områden kan finnas en mer samlad
forskningsfinansiering och det historiskt har funnits tillfälliga satsningar, t. ex

10
(12)

Datum

Dnr

2019-10-31

2019/915

inom miljörelaterade konsumtionsfrågor, så är den samlade bilden fortfarande
splittrad.
Även om vi inte gjort någon genomgående kartläggning av förutsättningarna
för forskning rörande integritet, så är vår bedömning att förhållandena är
likartade. Forskningen kring integritet är under utveckling, bland annat med
hänsyn till att dataskyddsreformen är förhållandevis ny. Vi bedömer här att det
är viktigt att följa utvecklingen och säkerställa att förutsättningarna utvecklas
på ett gynnsamt sätt.

Slutsatser och förslag
Mot bakgrunden av myndigheternas uppdrag och de aktuella
samhällsutmaningar de forskningsbehov som finns så ser vi det angeläget att
ambitionsnivån höjs vad gäller samhällets stöd för forskning om digitala
plattformar och hur de använder personuppgifter, användardata och andra
data och vilka effekter som kan uppstå ur ett konsument-, integritets- och
konkurrensperspektiv. I den framtida forskningspolitiken behöver sålunda
betydelsen lyftas fram av fler- och tvärvetenskaplig forskning kring digitala och
datadrivna marknader och hur de använder personuppgifter, användardata och
andra data och vilka effekter som kan uppstå ur ett konsument-, integritetsoch konkurrensperspektiv. Mycket av den forskning som behövs bedrivs inom
ramen för olika ämnen, men vi ser ett behov av att komplettera med fler- och
tvärvetenskaplig forskning för att säkerställa att alla viktiga aspekter av
samhällsutmaningarna kring digitalisering tas om hand.
Vi vill också framhålla att ett ökat stöd inom digitaliseringsområdet kommer
att bidra till det övergripande målet för forskningspolitiken om att Sverige ska
vara en ledande forskningsnation. Ökad kunskap kommer att ge Sverige större
möjligheter att realisera digitaliseringens potential med mindre risk för
negativa sidoeffekter.
Vi vill också betona vikten av att det jämte grundforskning i
finansieringsstrukturen måste finnas vägar för behovsidentifierad forskning
och myndighetsinitierade forskningsinsatser. De möjligheter som
myndigheterna har i dag att finansiera uppdragsforskning och annan
kunskapsinhämtning är viktiga och ska bestå, men de behöver kompletteras
med andra insatser för att säkerställa långsiktighet i forskningsarbetet och
säkerställa att myndigheterna även på lång sikt har tillgång till relevant
forskningskunskap för att lösa sina uppdrag. Framför allt Konsumentverket
och Datainspektionen som inte har tillgång till egna forskningsmedel är
beroende av att det bedrivs forskning inom myndigheternas
verksamhetsområden.

11
(12)

Datum

Dnr

2019-10-31

2019/915

Det går också att konstatera att även om det är möjligt för forskare att finna
finansieringsmöjligheter hos olika aktörer, så är bilden splittrad och det finns
inte så många tydliga spår hos de statliga forskningsråden som ägnas åt de
frågor som beskrivits i de föregående avsnitten. Forskare som vill ägna sig åt
dessa frågor tvingas att konkurrera med andra forskningsinriktningar i
utlysningar och program som formulerats utifrån andra utgångspunkter.8 De
fler- och tvärvetenskapliga perspektiv som i många fall är nödvändiga för att
hantera de utmaningar som diskuterats försvåras också av den fragmentiserade
strukturen.
För att skapa bättre förutsättningar föreslår vi att regeringen ger något av
forskningsråden i uppdrag att genomföra en särskild utlysning kring digitala
och datadrivna marknader och hur de använder personuppgifter, användardata
och andra data och vilka effekter som kan uppstå ur ett konsument-,
integritets- och konkurrensperspektiv. Utlysningen bör genomföras i
samverkan med berörda myndigheter. Vi bedömer att de perspektiv som berörs
i vårt inspel även bör integreras i de långsiktiga nationella
forskningsprogrammen för att skapa långsiktighet, främja fler- och
tvärvetenskaplighet och stärka samhällets möjligheter att hantera den
samhällsutmaning som digitaliseringen medför.
För att stärka kompetensen inom dessa forskningsområden föreslår vi även att
det verkas för att skapa excellenta och tvärvetenskapliga forskningsmiljöer som
forskar kring och integrerar perspektiv kring konsumentskydd, integritet och
konkurrens på digitala och datadrivna marknader.

Ett undantag är att området hållbar konsumtion blivit tydligare, där det finns mer
av inriktade utlysningar, bla av FORMAS med kopplingar till det nationella
forskningsprogrammet om hållbart samhällsbyggande.
8

12
(12)

