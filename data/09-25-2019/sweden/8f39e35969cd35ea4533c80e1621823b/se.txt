Datum

Diarienr

2019-06-04

DI-2019-6523

Till Bonnier Magazines & Brands AB
105 44 Stockholm

Tillsyn
Datainspektionen har beslutat att granska er personuppgiftsbehandling
avseende era kunder och har inlett ett tillsynsärende. Ni behöver därför svara
på våra frågor.
Varför granskar Datainspektionen er verksamhet?
Datainspektionen har i sin tillsynsplan för 2019/2020 prioriterat att granska
att behandling av personuppgifter som sker med stöd av samtycke lever upp
till kraven i dataskyddsförordningen1. Samtycke ska ge den registrerade
genuin kontroll och extra rättigheter, och är därför ett viktigt redskap för
den personuppgiftsansvariga, särskilt i de fall när en integritetskänslig
personuppgiftsbehandling annars inte vore tillåten. Att samtycke verkligen
ger den kontroll över personuppgiftsbehandlingen som krävs, har därför
central betydelse för att säkra skyddet för människors grundläggande fri- och
rättigheter i samband med behandling av personuppgifter.
Denna granskning är den första av flera. Datainspektionen kommer att
granska att samtycken som hämtas in av olika företag uppfyller kraven på
bl.a. frivillighet, öppenhet och tillhandahålls i en begriplig och lättillgänglig
form (jfr artiklarna 4.11, 5.1 a samt 6-7 dataskyddsförordningen). Tillsynen
mot Bonnier Magazines & Brands AB föranleds inte av klagomål riktad mot
bolaget, utan görs på Datainspektionens eget initiativ med anledning av att
samtycke är ett prioriterat område enligt vår tillsynsplan.
Datainspektionen har uppfattat att ni begär samtycke i samband med att
kunder tecknar prenumerationer på era tidskrifter, se bilaga 1. I samband
med er begäran finns en klickbar flik med ytterligare information, se bilaga 2.
Europaparlamentets och rådets förordning (EU) 2016/79 av den 27 april 2016 om skydd
för fysiska personer med avseende på behandling av personuppgifter och om det fria flödet
av sådana uppgifter och om upphävande av direktiv 95/46/EG.
1

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (4)

Datainspektionen

DI-2019-6523

Våra frågor
Datainspektionen vill att ni svarar på följande frågor:
Rättslig grund och ändamål
I informationstexten i bilaga 2 listas följande ändamål; digitala tjänster,
marknadsföring samt statistik- och analysändamål.
1. Är den rättsliga grunden för dessa ändamål samtycke enligt
6.1 a dataskyddsförordningen?
2. Om inte, vilken rättslig grund i artikel 6 dataskyddsförordningen
stödjer ni i er på? Ange svaret för respektive ändamål.
Utformningen av begäran om samtycke
3. Om texten och kryssrutan i bilaga 1 och 2 utgör en begäran om
samtycke: Finns det andra moment i er begäran om samtycke än vad
som framgår av dessa bilagor? Beskriv i så fall hur ert flöde av
begäran om samtycke går till.
Andra ändamål
4. Finns det några andra ändamål, utöver de som framgår av fråga 1, där
den rättsliga grunden är samtycke enligt artikel 6.1 a
dataskyddsförordningen? I så fall, vilka ändamål?
Personuppgiftsansvar
5. Är Bonnier Magazines & Brands AB (ni) personuppgiftsansvarig för
de personuppgiftsbehandlingar som sker i samband med att
personuppgifterna
a. samlas in vid tecknande av en prenumeration,
b. översänds till Bonnierkoncernen och
c. behandlas för de ändamål som framgår av fråga 1 och 4? Svara
för respektive ändamål.
Ensamt eller gemensamt personuppgiftsansvar
6. Föreligger ett gemensamt personuppgiftsansvar för någon av de
personuppgiftsbehandlingar som sker i samband med att
personuppgifterna
a. samlas in vid tecknande av en prenumeration,
b. översänds till Bonnierkoncernen och
c. behandlas för de ändamål som framgår av fråga 1 och 4? Svara
för respektive ändamål.

2 (4)

Datainspektionen

DI-2019-6523

7. I de fall där det föreligger ett gemensamt personuppgiftsansvar, ange
vilka som är personuppgiftsansvariga och varför ni anser det.
Ert svar
Svara skriftligt till Datainspektionen senast den 1 juli 2019.
Förutsatt att svaret inte innehåller några integritetskänsliga personuppgifter
eller uppgifter som kan omfattas av sekretess, kan ni e-posta det till
arendehandlaggning@datainspektionen.se och refDI-2019-6523.
Om ni utöver svaren på våra frågor vill hänvisa till ytterligare information
eller handlingar så ange detta och vad ni vill visa med dem men skicka inte
in handlingar som går utöver det angivna syftet med tillsynen.
Måste ni svara Datainspektionen?
Ja, Datainspektionen är tillsynsmyndighet enligt dataskyddsförordningen,
GDPR2. Det innebär att vi får begära att ni lämnar all information som
Datainspektionen behöver för att vi ska kunna fullgöra våra uppgifter som
tillsynsmyndighet.3
Vad händer sen?
När Datainspektionen är färdig med granskningen kommer ni att få ett
beslut. Där kommer ni att få besked om eventuella brister i ert dataskydd
och om ni måste vidta några korrigerande åtgärder. Datainspektionen kan
exempelvis påföra administrativa sanktionsavgifter enligt
dataskyddsförordningen.4
Om ni har frågor kontakta Jennie Grön tfn. 08-657 61 85, Åsa Hågbäck tfn.
08-657 61 83, Ulrika Bergström på tfn. 08-657 61 65 eller registrator på tfn 08657 61 31.

Europaparlamentets och rådets förordning (EU) 2016/79 av den 27 april 2016 om skydd
för fysiska personer med avseende på behandling av personuppgifter och om det fria flödet
av sådana uppgifter och om upphävande av direktiv 95/46/EG.
2

3

Artikel 58.1 i dataskyddsförordningen.

4

Artikel 58.2 och artikel 83-84 i dataskyddsförordningen.

3 (4)

Datainspektionen

DI-2019-6523

Med vänlig hälsning

Ulrika Bergström, 2019-06-04 (Det här är en elektronisk signatur)

Kopia till
Bonnier Magazines & Brands AB:s dataskyddsombud
Information om Datainspektionens behandling av personuppgifter
https://www.datainspektionen.se/om-oss/information-om-hurdatainspektionen-behandlar-personuppgifter/

Bilaga 1 Begäran om samtycke
Bilaga 2 Informationstext

4 (4)

Bilaga 1

Bilaga 2

