Datum

Diarienr

2019-02-19

DI-2019-2221

Gymnasienämnden
Skellefteå kommun.
931 85 Skellefteå
Även per e-post:
helpdesk@skelleftea.se

Tillsyn
Datainspektionen har beslutat att granska er personuppgiftsbehandling och
har därför inlett ett tillsynsärende. Ni behöver därför svara på våra frågor.
Varför granskar Datainspektionen er verksamhet?
Datainspektionen har genom uppgifter i media uppmärksammat att
Anderstorps gymnasium i Skellefteå i ett projekt har använt sig av
ansiktsigenkänning för närvarokontroll (se bilagor).
Datainspektionen har beslutat att inleda tillsyn mot gymnasienämnden i
Skellefteå kommun i syfte att granska den personuppgiftsbehandling som
projektet med ansiktsigenkänning för närvarokontroll innefattar, samt
eventuell planerad användning av ansiktsigenkänning framöver.

Våra frågor
Datainspektionen vill att ni svarar på följande frågor:
1.

Har Anderstorps gymnasium i Skellefteå använt sig av
ansiktsigenkänning såsom det beskrivs i artikeln (se bilagorna)?
2. Är gymnasienämnden i Skellefteå kommun (ni)
personuppgiftsansvarig för de personuppgiftsbehandlingar som har
skett i projektet med ansiktsigenkänning? Om ni anser att ni inte är
personuppgiftsansvarig för projektet med ansiktsigenkänning, uppge
vem den personuppgiftsansvarige är samt varför ni anser det?

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (5)

Datainspektionen

DI-2019-2221

Om ni anser att ni är personuppgiftsansvarig för personuppgiftsbehandlingar
som har skett i projektet med ansiktsigenkänning hos Anderstorps
gymnasium i Skellefteå vänligen svara på följande.
3. Hur många elever/registrerade har ingått i projektet med
ansiktsigenkänning samt under hur lång period pågick projektet?
4. Vilka personuppgifter har behandlats i det aktuella projektet med
ansiktsigenkänning? Se definitionen av personuppgifter nedan under
Övriga upplysningar.
5. För vilket eller vilka ändamål/syften har behandlingen skett?
6. På vilket sätt har ni behandlat personuppgifter i det aktuella
projektet? Se definitionen av behandling nedan under Övriga
upplysningar. Beskriv även den aktuella tekniken.
7. En grund i dataskyddsreglerna är att en behandling ska vara
proportionell i förhållande till behovet med behandlingen. Hur har ni
gjort er proportionalitetsbedömning?
8. Har ni gjort någon konsekvensbedömning enligt artikel 35 i
dataskyddsförordningen (GDPR)1 inför starten av det aktuella
projektet? Om en konsekvensbedömning har gjorts vänligen lämna
in den med yttrandet.
9. Har ni inkommit med något förhandssamråd till Datainspektionen
med anledning av det aktuella projektet?
10. Vilket rättsligt stöd enligt artikel 6 i dataskyddsförordningen har ni
haft för att behandla personuppgifterna i det aktuella projektet? Visa
vilket rättsligt stöd ni har haft. Förklara hur ni har resonerat och
motivera. Om det rättsliga stödet kräver nationella bestämmelser
ange samtliga relevanta bestämmelser eller beslut.
11. Projektet med ansiktsigenkänning har inneburit behandling av
biometriska personuppgifter för att entydigt identifiera en fysisk
person (så kallade känsliga personuppgifter). Vilket av undantagen i
artikel 9 i dataskyddsförordningen har ni tillämpat? Om nationell
lagstiftning krävs ange samtliga relevanta bestämmelser.
12. Har ni lämnat information till de registrerade i det aktuella projektet
och på vilket sätt?

Europaparlamentets och rådets förordning (EU) 2016/79 av den 27 april 2016 om skydd
för fysiska personer med avseende på behandling av personuppgifter och om det fria flödet
av sådana uppgifter och om upphävande av direktiv 95/46/EG.
1

2 (5)

Datainspektionen

DI-2019-2221

13. Vilka tekniska och organisatoriska åtgärder har ni vidtagit för att
säkerställa en lämplig säkerhetsnivå enligt artikel 5 och artikel 32 i
dataskyddsförordningen?
14. Pågår behandlingen av personuppgifter fortfarande i det nämnda
projektet? Finns materialet kvar hos er eller någon annanstans?
15. a) Om materialet har raderats, när skedde raderingen och hur skedde
raderingen? Innebär raderingen att uppgifterna inte finns kvar
någonstans?
b) Om materialet inte har raderats, svara på fråga 3-13 gällande den
pågående behandlingen. Se definitionen av behandling nedan.
16. Av den bifogade tidningsartikeln framgår att ni överväger framtida
användning av ansiktsigenkänning för närvarohantering. Om ni
planerar att använda tekniken framöver, svara på fråga 3-13 även
gällande den planerade behandlingen.
Ert svar
Svara skriftligt till Datainspektionen senast den 19 mars 2019.
Svara gärna per e-post och ange inspektionens diarienummer i ämnesraden i
e-postmeddelandet. Se e-postadress på första sidan.
Om ni utöver svaren på våra frågor vill hänvisa till ytterligare information
eller handlingar så ange detta och vad ni vill visa med dem men skicka inte
in handlingar som går utöver det angivna syftet med tillsynen.
Måste ni svara Datainspektionen?
Ja, Datainspektionen är tillsynsmyndighet enligt dataskyddsförordningen.
Det innebär att vi får begära att ni lämnar all information som
Datainspektionen behöver för att vi ska kunna fullgöra våra uppgifter som
tillsynsmyndighet.2
Vad händer sen?
När Datainspektionen är färdig med granskningen kommer ni att få ett
beslut. Där kommer ni att få besked om eventuella brister i ert dataskydd
och om ni måste vidta några korrigerande åtgärder. Datainspektionen kan
exempelvis påföra administrativa sanktionsavgifter enligt
dataskyddförordningen.3

2

Artikel 58.1 i dataskyddsförordningen.

3

Artikel 58.2 och artikel 83-84 i dataskyddsförordningen.

3 (5)

Datainspektionen

DI-2019-2221

Övriga upplysningar
Personuppgiftsansvarig är en fysisk eller juridisk person, offentlig myndighet,
institution eller annat organ som ensamt eller tillsammans med andra
bestämmer ändamålen och medlen för behandlingen av personuppgifter
(artikel 4.7 i dataskyddsförordningen).
Personuppgifter är enligt artikel 4.1 i dataskyddsförordningen varje
upplysning som avser en identifierad eller identifierbar fysisk person (nedan
kallad en registrerad), varvid en identifierbar fysisk person är en person som
direkt eller indirekt kan identifieras särskilt med hänvisning till en
identifierare som ett namn, ett identifikationsnummer, en
lokaliseringsuppgift eller onlineidentifikatorer eller en eller flera faktorer
som är specifika för den fysiska personens fysiska, fysiologiska, genetiska,
psykiska, ekonomiska, kulturella eller sociala identitet.
Behandling är en åtgärd eller kombination av åtgärder beträffande
personuppgifter eller uppsättningar av personuppgifter, oberoende av om de
utförs automatiserat eller ej, såsom insamling, registrering, organisering,
strukturering, lagring, bearbetning eller ändring, framtagning, läsning,
användning, utlämning genom överföring, spridning eller tillhandahållande
på annat sätt, justering eller sammanförande, begränsning, radering eller
förstöring (artikel 4.2 i dataskyddsförordningen).
Biometriska uppgifter är personuppgifter som erhållits genom en särskild
teknisk behandling som rör en fysisk persons fysiska, fysiologiska eller
beteendemässiga kännetecken och som möjliggör eller bekräftar
identifieringen av denna fysiska person, såsom ansiktsbilder eller
fingeravtrycksuppgifter (artikel 4.14 i dataskyddsförordningen).
Om ni har frågor kontakta
Ranja Bunni, telefon 08-657 61 46
Jenny Bård, telefon 08-657 61 54
Jeanette Bladh Gustafson, telefon 08-657 61 32
Med vänlig hälsning
Ranja Bunni, 2019-02-19 (Det här är en elektronisk signatur)

4 (5)

Datainspektionen

DI-2019-2221

ranja.bunni@datainspektionen.se
Kopia till:
Dataskyddsombudet Isak Nyberg via helpdesk@skelleftea.se
Bilagor:
1.

Artikel från SVT daterad 2019-01-14,
https://www.svt.se/nyheter/lokalt/vasterbotten/skolans-ovanligatest-registrerar-elevernas-narvaro-med-kamera
2. Skärmklipp från tv-inslag i artikeln ovan.
Information om Datainspektionens behandling av personuppgifter
https://www.datainspektionen.se/om-oss/information-om-hurdatainspektionen-behandlar-personuppgifter/

5 (5)

