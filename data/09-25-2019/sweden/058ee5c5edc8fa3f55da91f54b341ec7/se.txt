
Datainspektionen inleder nu tillsyn mot Inera AB. Myndigheten begär svar från Inera på ett antal frågor, såsom om Inera behandlar personuppgifter som rör sjukvårdsrådgivning på telefon och i så fall i vilken roll Inera behandlar dessa personuppgifter.
Datainspektionen meddelade den 4 mars att myndigheten inleder tillsyn beträffande Voice Integrate Nordic AB. Det kommer att bli aktuellt med fler tillsynsärenden gentemot andra aktörer.
Datainspektionen är tillsynsmyndighet för dataskyddsförordningen och patientdatalagen och kontrollerar bland annat att vårdgivare och deras personuppgiftsbiträden har vidtagit tillräckliga tekniska och organisatoriska åtgärder för att skydda personuppgifter.
Så här arbetar Datainspektionen med tillsyn och inspektioner
För mer information kontaktaAvdelningsdirektör Suzanne Isberg, telefon 08-657 61 14Jurist Johan Strand, telefon 08-657 61 26Presskontakt Gustav Linder, telefon 08-657 61 57
