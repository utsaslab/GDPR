
Datainspektionen inleder nu en granskning av polisens misstankeregister. I registret finns personuppgifter om den som är skäligen misstänkt för brott eller har begärts överlämnad eller utlämnad för brott. Enligt lagen om misstankeregister ska uppgifter tas bort bland annat om en förundersökning har avslutats utan att åtal väckts med anledning av misstanken eller om åtalet lagts ned.
- Det är viktigt att polisen har fungerande rutiner för gallring och löpande tar bort uppgifter om personer som avförs från utredningar. Annars finns risken att någon felaktigt blir utpekad som misstänkt vid en slagning i registret, säger Linda Olander som är jurist på Datainspektionen.
Granskningen kommer att göras på plats hos polisen.
Datainspektionen är tillsynsmyndighet för bland annat dataskyddsförordningen och brottsdatalagen och arbetar för att människors fri- och rättigheter skyddas i samband med behandling av personuppgifter.
Läs om hur Datainspektionen arbetar med tillsyn
För mer information kontaktaJurist Linda Olander, telefon 08-657 61 76Pressansvarig Per Lövgren, telefon 08-515 15 415
