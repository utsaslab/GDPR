Datum

Diarienr

2019-06-27

DI-2019-7309

Till Nordic Tech House AB
linus@nordictechhouse.com

Tillsyn
Datainspektionen har beslutat att granska er planerade
personuppgiftsbehandling och har inlett ett tillsynsärende. Ni behöver därför
svara på våra frågor.
Varför granskar Datainspektionen er verksamhet?
Datainspektionen har genom uppgifter i media uppmärksammats på att
Nordic Tech House AB har för avsikt att använda en teknik som möjliggör
analys av ansiktsbilder på butiksbesökare i syfte att bl.a. avgöra kön, ålder,
ansiktsuttryck och om en viss besökare är återkommande.1 Enligt uppgift
kommer ansiktsanalystekniken att börja testas för ovan nämnda syften i en
butik inom kort, nedan benämnt ”testprojektet”.
Datainspektionen har beslutat att inleda tillsyn mot Nordic Tech House AB
för att granska den personuppgiftsbehandling som testprojektet kommer
innefatta.
Våra frågor
Datainspektionen vill inledningsvis att ni svarar på frågorna 1-2 nedan.
Personuppgiftsansvarig och personuppgiftsbiträde
1.

Vilket bolag är personuppgiftsansvarig för de
personuppgiftsbehandlingar som kommer ske inom testprojektet?
2. Kommer det finnas ett personuppgiftsbiträde för de
personuppgiftsbehandlingar som kommer ske inom testprojektet?
Vilket bolag är i sådant fall personuppgiftsbiträde?

1

https://www.svt.se/nyheter/inrikes/darfor-vill-butiker-lagra-information-om-ditt-ansikte

(hämtad 2019-06-26 kl. 12:37)

Postadress: Box 8114, 104 20 Stockholm
Webbplats: www.datainspektionen.se

E-post: datainspektionen@datainspektionen.se
Telefon: 08-657 61 00

1 (5)

Datainspektionen

DI-2019-7309

Om ni anser att ni är personuppgiftsansvarig för personuppgiftsbehandlingar
inom testprojektet vänligen svara på frågorna 3-15 nedan.
Allmänna frågor om testprojektet
3. Beskriv kortfattat hur ni planerar att använda ansiktsanalys inom
ramen för testprojektet. Beskriv även övergripande hur er
ansiktsanalysteknik fungerar. Bifoga övergripande
ritning/flödesschema över ansiktsanalystekniken.
4. Beskriv kortfattat hur personuppgifter kommer behandlas inom
ramen för testprojektet.
5. När planerar ni att inleda testprojektet och hur länge kommer det att
pågå?
Personuppgifter och rättslig grund
6. Vilka personuppgifter kommer att behandlas inom testprojektet?
7. I det fall ni anser att personuppgifterna kommer vara anonymiserade2,
förklara hur ni avser att anonymisera personuppgifterna?
8. För vilket eller vilka ändamål kommer personuppgiftsbehandlingen
inom testprojektet att ske?
9. Vilken rättslig grund enligt artikel 6 i dataskyddsförordningen3
kommer ni att stödja er personuppgiftsbehandling inom testprojektet
på? Förklara hur ni resonerat och motivera varför ni har valt er
rättsliga grund.
10. Hur många personer (kunder respektive personal samt övriga
besökare) kommer uppskattningsvis att få sina personuppgifter
behandlade inom testprojektet?
11. Anser ni att testprojektet i någon del kommer innebära behandling av
känsliga personuppgifter, t.ex. biometriska uppgifter4, på sådant sätt
som avses i artikel 9.1 i dataskyddsförordningen?

För ytterligare information om avidentifieringsmetoder: se Artikel 29-gruppens yttrande
05/2014 om avidentifieringsmetoder: https://ec.europa.eu/justice/article29/documentation/opinion-recommendation/files/2014/wp216_sv.pdf
3 Europaparlamentets och rådets förordning (EU) 2016/79 av den 27 april 2016 om skydd
för fysiska personer med avseende på behandling av personuppgifter och om det fria flödet
av sådana uppgifter och om upphävande av direktiv 95/46/EG.
4 Se artikel 4.14 i dataskyddsförordningen.
2

2 (5)

Datainspektionen

DI-2019-7309

a. Om nej, förklara hur ni resonerat och motivera varför er
personuppgiftsbehandling inte kommer omfattas av förbudet
att behandla känsliga personuppgifter enligt artikel 9.1 i
dataskyddsförordningen.
b. Om ja, vilket undantag enligt artikel 9.2 i
dataskyddsförordningen kommer ni att stödja er behandling
på? Förklara hur ni resonerat och motivera varför ni har valt
det undantaget.
i. Hur många personer (kunder respektive personal
samt övriga besökare) kommer uppskattningsvis att få
sina känsliga personuppgifter, t.ex. biometriska
uppgifter, behandlade inom testprojektet?
Konsekvensbedömning och förhandssamråd
12. Har ni inför testprojektet gjort en konsekvensbedömning enligt artikel
35 i dataskyddsförordningen? Om en konsekvensbedömning har
gjorts vänligen lämna in den tillsammans med ert svar på dessa frågor.
13. Har ni inför testprojektet inkommit med begäran om förhandssamråd
enligt artikel 36 i dataskyddsförordningen? Om inte, motivera varför
så inte har skett.
Information till de registrerade
14. Vilken information till de registrerade kommer ni att lämna och hur
kommer den informationen lämnas inom testprojektet för att
säkerställa att ni uppfyller kraven enligt artikel 12 och 13 i
dataskyddsförordningen?

3 (5)

Datainspektionen

DI-2019-7309

Tekniska och organisatoriska säkerhetsåtgärder
15. Vilka tekniska och organisatoriska säkerhetsåtgärder kommer ni att
vidta för att säkerställa en lämplig säkerhetsnivå enligt artikel 5.1 f)
och artikel 32 i dataskyddsförordningen?

Ert svar
Svara skriftligt till Datainspektionen senast den 22 juli 2019.
Förutsatt att svaret inte innehåller några integritetskänsliga personuppgifter
eller uppgifter som kan omfattas av sekretess, kan ni e-posta det till
datainspektionen@datainspektionen.se och referera till vårt diarienummer
DI-2019-7309.
Vänligen notera att det ni skickar in till Datainspektionen blir allmän
handling. Om en handling begärs ut gör vi en sekretessprövning för att
bedöma om uppgifterna i handlingen ska vara sekretessbelagda eller inte. Vi
beslutar sedan om uppgifterna kan lämnas ut, i sin helhet eller delvis.
Måste ni svara Datainspektionen?
Ja, Datainspektionen är tillsynsmyndighet enligt dataskyddsförordningen.
Det innebär att vi får begära att ni lämnar all information som
Datainspektionen behöver för att vi ska kunna fullgöra våra uppgifter som
tillsynsmyndighet.5
Vad händer sen?
När Datainspektionen är färdig med granskningen kommer ni att få ett
beslut. Där kommer ni att få besked om eventuella brister i ert dataskydd
och om ni måste vidta några korrigerande åtgärder. Datainspektionen kan
exempelvis påföra administrativa sanktionsavgifter och utfärda varningar om
att planerade behandlingar sannolikt strider mot dataskyddsförordningen.6

5

Artikel 58.1 i dataskyddsförordningen.

6

Artikel 58.2 och artikel 83-84 i dataskyddsförordningen.

4 (5)

Datainspektionen

DI-2019-7309

Om ni har frågor kontakta Nils Henckel på telefonnummer 08-657 61 23.
Med vänlig hälsning
Nils Henckel, 2019-06-27 (Det här är en elektronisk signatur)

Information om Datainspektionen behandling av personuppgifter
https://www.datainspektionen.se/om-oss/information-om-hurdatainspektionen-behandlar-personuppgifter/

5 (5)

