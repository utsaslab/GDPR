Datainspektionens styrdokument
Dnr: DI‐2019‐841
Beslutsdataum: 2019‐03‐19
Beslutad av: Generaldirektören

Tillsynsplan 2019-2020
Mål
Enligt Datainspektionens tillsynspolicy är ett övergripande mål för tillsynsverksam‐
heten att nå så stora effekter som möjligt i skyddet av den personliga integriteten
och att god sed iakttas i kreditupplysnings‐ och inkassoverksamhet. Datainspekt‐
ionen kan inleda tillsyn i två olika spår – utifrån en riskbaserad, i förväg fastställd
tillsynsplan eller med anledning av händelser i omvärlden. För att använda våra re‐
surser så effektivt som möjligt prioriterar vi granskningar som bedöms få störst ef‐
fekt för enskildas rättigheter i form av regelefterlevnad och lärande, både hos den
verksamhet som granskas och hos andra myndigheter, företag och organisationer.
Tillsynsplan
Tillsynsplanen avser verksamhetsåren 2019 – 2020, men uppdateras årligen. Planen
omfattar ett antal prioriterade områden där Datainspektionen identifierat att det
finns särskild risk för att den enskildes rättigheter kan komma att kränkas och att
det därför är särskilt viktigt att dessa behandlingar blir föremål för tillsyn.
Den riskbaserade tillsynen väljs utifrån tre aspekter där särskilda risker kan identi‐
fieras:


Prioriterade rättsområden



Specifika branscher eller verksamheter



Nya företeelser

Årets prioriterade områden har identifierats genom de klagomål och personupp‐
giftsincidenter som inkommit till Datainspektionen, erfarenheter från tidigare ge‐
nomförd tillsyn, generell omvärldsbevakning och utifrån aktuella regelförändringar.
Utifrån dessa källor sker också löpande under året urvalet av vilka faktiska tillsyns‐
objekt som blir föremål för tillsyn

Postadress: Box 8114, 104 20 Stockholm E-post: datainspektionen@datainspektionen.se
Webbplats: www.datainspektionen.se Telefon: 08-657 61 00
Sid 1

Prioriterade rättsområden
En grundläggande förutsättning för god efterlevnad av dataskyddsreglerna är förstå‐
elsen för regelverken hos de verksamheter som ska tillämpa dem. Datainspektionen
kommer därför under året utöva tillsyn särskilt avseende följande rättsfrågor.
Personuppgiftsansvarig eller personuppgiftsbiträde
Denna rollfördelning är central för dataskyddsreglerna och därmed för skyddet av
den personliga integriteten. Vem som är personuppgiftsansvarig respektive biträde i
en specifik situation kan vara svårt att avgöra.
Samtycke som rättslig grund
Kraven på samtycket har genom dataskyddsförordningen specificerats ytterligare
vilket innebär att praxis behöver utvecklas för att tydliggöra hur bestämmelserna
kring samtycke numera ska förstås. Granskning avseende samtycke kommer att avse
såväl krav på frivillighet, information, tydlighet som samtyckets omfattning.
Gränsdragning mellan betaltjänstlagen och kreditupplysningsverksamhet
Detta rör nya tjänster som kan komma att beröra ett stort antal personer och som
innefattar personuppgifter av integritetskänslig karaktär. Det finns ett behov av att
klargöra när dataskyddsförordningen (GDPR) respektive kreditupplysningslagens
bestämmelser blir tillämpliga.
Specifika branscher eller verksamheter
Datainspektionen avser under 2019 att genomföra tillsyn avseende följande
branscher eller verksamheter.
Hälso‐ och sjukvården
Hälso‐ och sjukvårdens personuppgiftsbehandling avser stora mängder känsliga
personuppgifter omfattande hela befolkningen. Fokus kommer att läggas på grund‐
läggande strukturer såsom ansvar, transparens mot patienter och skydd för uppgif‐
ter från obehörig åtkomst och obefogad spridning, men också det rättsliga stödet för
stora uppgiftssamlingar.
Skolan
Barn är särskilt skyddsvärda och skolan behandling av personuppgifter omfattar en
stor del av barnens uppväxt och innehåller såväl integritetskänsliga som känsliga
personuppgifter. Fokus kommer att läggas på det rättsliga stödet för att behandla

uppgifter, att det finns strukturer för att skydda uppgifterna från obehörig åtkomst
och obefogad spridning, samt teknikanvändning som kamerabevakning och an‐
siktsigenkänning.
Rättsväsendet
Rättsväsendes personuppgiftsbehandling avser integritetskänsliga uppgifter som
berör många människor. Genom brottsdatalagen, kompletterande regelverk på olika
områden och lagen om passageraruppgifter i brottsbekämpningen har rättsväsendet
fått nya skyldigheter. Fokus för tillsynen kommer att ligga på hur de behöriga myn‐
digheterna lever upp till sina nya skyldigheter, men även myndigheternas teknikan‐
vändning.
Arbetsgivares behandling av anställdas personuppgifter
Arbetsgivares behandling av anställdas personuppgifter berör många som befinner
sig i beroendeställning och behandlingen kan omfatta såväl integritetskänsliga som
känsliga personuppgifter. Fokus kommer att främst vara arbetsgivares övervakning
av anställda. Tillsynen kommer att omfatta frågor om såväl grundläggande princi‐
per, rättsliga grunder och information till de registrerade.
Mobila operativsystem
Mobila operativsystems insamling av användares platsdata är en personuppgiftsbe‐
handling som berör många och avser omfattade uppgiftsmängder. Fokus kommer
att läggas på grundläggande principer i dataskyddförordningen såsom laglighet,
korrekthet och öppenhet genom att granska det rättsliga stödet för behandlingen
och den information som har lämnats till användarna i samband med att person‐
uppgifterna har samlats in.
Detaljhandeln
Detaljhandelns behandling av personuppgifter i kundklubbar berör många männi‐
skor, uppgifterna kan vara integritetskänslig, det avser omfattande uppgiftsmängder
och innefattar rättsfrågor där det finns behov av att klargörande. Bland annat ska
den rättsliga grunden för behandlingen granskas, av särskilt intresse är den rättsliga
grunden vid profilering.

Betalningsförmedlare
Betalningsförmedlares insamling av kunders köphistorik rör många personer och en
stor mängd personuppgifter. Behov finns att klargöra särskilda rättsfrågor såsom ex‐
empelvis ändamål med behandling och gallring av personuppgifter.

VIS
Visa Information System (VIS) är ett system i vilket det sker ett omfattande utbyte
av uppgifter om viseringar mellan EU:s medlemsländer. Enligt VIS‐förordningen ska
systemet inspekteras vart fjärde år. Senast Datainspektionen inspekterade systemet
var 2015.
Inkassoverksamhet
Ett övergripande mål för Datainspektionens tillsynsverksamhet gällande inkasso är
att nå så stora effekter som möjligt avseende regelefterlevnaden av inkassolagen och
att god sed iakttas i inkassoverksamhet. Tillsyn kommer därför bedrivas mot inkas‐
soföretag som har ärenden rörande ett stort antal gäldenärer.
Nya företeelser
Nya tillämpningsområden för existerande teknik, men också ny eller utvecklad tek‐
nik är generellt viktiga att följa för att bedöma risker och konsekvenser för integri‐
tetsskyddet. Under 2019 kommer ansiktsigenkänning att granskas. Även annan tek‐
nikanvändning kan bli föremål för tillsyn såsom exempelvis maskininlärning, auto‐
matiserade beslut, profilering och blockkedjor.
Händelsestyrd tillsyn
Tillsyn kan även inledas utanför de prioriterade områdena ovan om det på grund av
specifika händelser finns anledning att agera på områden där konsekvenserna för
den enskildes rättigheter bedöms särskilt allvarligt eller påkallat av andra skäl, där‐
ibland laglighetskontroller inom rättsväsendet och tillsyn som föranleds av EU‐
samarbetet.

