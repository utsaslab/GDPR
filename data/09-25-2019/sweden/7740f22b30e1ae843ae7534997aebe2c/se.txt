
Den 18 september 2019 lämnade regeringen budgetpropositionen för 2020 till riksdagen. I den föreslås Datainspektionen att få ökade anslag med 14 miljoner kronor.
- Det är ett glädjande besked. Datainspektionen har i och med dataskyddsförordningen och den nya kamerabevakningslagen fått ett väsentligt utökat och omfattande uppdrag. Nu kan vi förstärka vår organisation, inte minst när det gäller att besluta om tillstånd för och utöva tillsyn över kamerabevakning, säger Datainspektionens generaldirektör Lena Lindgren Schelin.
Kamerabevakningslagen trädde i kraft i augusti 2018 och innebär att all hantering av tillstånd till kamerabevakning flyttats från landets 21 länsstyrelser till Datainspektionen. Lagen innebär även att all tillsyn över kamerabevakning nu sköts av Datainspektionen.
Läs regeringens budgetproposition för 2020
För mer information kontakta
Presskontakt Per Lövgren, telefon 08-515 15 415
