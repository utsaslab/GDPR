
På söndag den 30 juni startar årets Almedalsvecka, världens största demokratiska mötesplats för samhällsfrågor. På plats i Visby finns flera representanter för Datainspektionen, däribland myndighetens generaldirektör Lena Lindgren Schelin.
– Data- och integritetsskyddsfrågorna är här för att stanna. Nu är det viktigt att alla verksamheter bedriver ett kontinuerligt och systematiskt arbete med dataskydd, så att vi får ett tryggt informationssamhälle. Det är ett underliggande tema för vår närvaro i Almedalen, säger Lena Lindgren Schelin.
– Jag kommer också att delta i ett seminarium om transformation och ledarskapets betydelse när det sker stora förändringar. Där sätter jag mig i heta stolen och det blir tillfälle att ställa frågor till mig om bland annat mitt ledarskap och Datainspektionens förändringsresa, säger hon.
Datainspektionen deltar bland annat i följande arrangemang:
MåndagDags för Sverige att sätta individen i centrumTransformation på riktigt – ledarskapet nyckeln till omvandlingTisdagOnlinemarknadsföring en absolut nödvändighet för svenska handlareKan vi klara oss utan digitaliseringen och AI?OnsdagDigital hälso- och sjukvård – myter och sanningarSå utvecklas den smarta staden med hjälp av data
Vill du träffa Datainspektionen i Almedalen? Följ oss på Twitter och Linkedin för löpande uppdateringar om vår närvaro under Almedalsveckan.
Twitter Linkedin
För mer information kontaktaPresskontakt Mathias Fahlgren, telefon 08-515 15 415
