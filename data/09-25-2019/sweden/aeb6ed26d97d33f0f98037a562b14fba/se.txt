Anmälda personuppgiftsincidenter 2018
Datainspektionens rapport 2019:1

Anmälda personuppgiftsincidenter 2018
Datainspektionens rapport 2019:1
Denna rapport finns att ladda ner på www.datainspektionen.se

Innehåll
Inledning.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 4
Vad är en personuppgiftsincident och varför ska
den anmälas till Datainspektionen? .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 4
Anmälda personuppgiftsincidenter under 2018 .  .  .  .  .  .  .  .  .  .  .  .  .  .  .  .  .  . 5
Fördelning på olika samhällssektorer.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 5
Typ av incident .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 7
Varför inträffade incidenten? . .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 7
Rekommendationer.  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  .  . 8
Datainspektionens arbete med personuppgiftsincidenter .  .  .  .  .  .  .  .  .  .  .  . 9

Anmälda personuppgiftsincidenter 2018
Datainspektionens rapport 2019:1

3

Inledning
Genom dataskyddsförordningen (GDPR, The General Data Protection
Regulation) infördes den 25 maj en skyldighet för privata och offentliga
verksamheter som behandlar personuppgifter att rapportera vissa
personuppgiftsincidenter till Datainspektionen. Den 1 augusti 2018
infördes i brottsdatalagen motsvarande anmälningsskyldighet för brottsbekämpande myndigheter.
I detta faktablad ges en kort översikt över de personuppgiftsincidenter
som anmälts till Datainspektionen under perioden 25 maj – 31 december
2018.
Totalt fick Datainspektionen under perioden in 2 262 anmälningar om
personuppgiftsincidenter. Den absoluta merparten anmälningar gjordes
utifrån GDPR, färre än tio anmälningar gjordes utifrån brottsdatalagen.

Vad är en personuppgiftsincident och varför ska den
anmälas till Datainspektionen?
En personuppgiftsincident är en säkerhetsincident som rör personuppgifter. Incidenten kan till exempel handla om att personuppgifter har
blivit förstörda eller ändrade, gått förlorade eller kommit i orätta händer.
Det spelar ingen roll om det har skett oavsiktligt eller med avsikt. I båda
fallen är det personuppgiftsincidenter.
En personuppgiftsincident kan innebära risker för den vars personuppgifter det handlar om. Riskerna kan handla om till exempel identitetsstöld, bedrägeri, finansiell förlust, diskriminering eller skadlig
ryktesspridning. Om det inte är osannolikt att personuppgiftsincidenten
medför en risk för fysiska personers rättigheter och friheter ska den
anmälas till Datainspektionen inom 72 timmar från att den upptäckts.
Om det finns en hög risk att privatpersoners fri- och rättigheter
kan påverkas till följd av en personuppgiftsincident är den ansvariga
verksamheten skyldig att – förutom att anmäla det inträffade till Datainspektionen – också informera de registrerade om att incidenten inträffat.
Det ger den enskilde möjlighet att vidta egna åtgärder, till exempel att
byta lösenord.
Ytterst syftar skyldigheten att anmäla personuppgiftsincidenter till
att stärka integritetsskyddet. Genom anmälningsskyldigheten har kraven
höjts på alla verksamheter som hanterar personuppgifter att ha rutiner
på plats för att kunna upptäcka, rapportera och utreda incidenter. En
inträffad incident som inte anmäls kan leda till sanktionsavgifter. Även
när en incident inte anmäls ska den alltid dokumenteras internt.

4

Anmälda personuppgiftsincidenter 2018
Datainspektionens rapport 2019:1

Anmälda personuppgiftsincidenter under 2018
Datainspektionen fick under perioden 25 maj – 31 december in totalt 2
262 anmälningar om personuppgiftsincidenter, varav 2 258 utifrån GDPR
och 4 utifrån brottsdatalagen. Tendensen är att antalet anmälningar
ökade successivt under året.
Framför allt i början efter att anmälningsskyldigheten infördes fanns
en viss överrapportering, det vill säga att även incidenter som inte är
anmälningspliktiga anmäldes. Den absoluta merparten av de incidenter
som anmälts under året bedöms dock utgöra reella personuppgiftsincidenter.
Den successiva ökningen av anmälningar efter sommaren beror
sannolikt på en inledande något avvaktande hållning till att anmäla
personuppgiftsincidenter.

Inrapporterade personuppgiftsincidenter per vecka (v. 21–52)

Fördelning på olika samhällssektorer
En fjärdedel av alla incidentanmälningar kom från verksamheter inom
den finansiella sektorn eller försäkringsbranschen. Myndigheter och
kommuner står tillsammans för 23 procent av anmälningarna, det vill
säga ungefär en fjärdedel. Anmälningar från hälso- och sjukvård, skola
och socialtjänst utgör tillsammans 23 procent, med 7 till 8 procent
vardera. Därutöver står näringslivet i övrigt för 19 procent.
Att en organisation eller en bransch anmäler många personuppgiftsincidenter behöver inte nödvändigtvis vara en indikation på
bristande säkerhet. I vissa fall kan det tvärtom tyda på att verksamheten
har strukturer och rutiner som ger en god förmåga att upptäcka och
rapportera personuppgiftsincidenter.

Anmälda personuppgiftsincidenter 2018
Datainspektionens rapport 2019:1

5

Vilket verksamhetsområde?
25%

Finansiell sektor eller försäkring
19%

Näringslivet i övrigt
12%

Kommun

11%

Statlig myndighet
Hälso- och sjukvård

8%

Skola: förskola, grundskola, gymnasium

8%
7%

Socialtjänst

6%

Ideell organisation eller ekonomisk förening
4%

Övriga verksamhetsområden

Vad har hänt?
42%

Obehörigt röjande – felaktigt brevutskick
Obehörig åtkomst

23%

Obehörigt röjande – övrigt

20%

Förlust – stöld

7%

Förlust – övrigt
Phishing

4%
2%

Ändring

1%

Förstöring

1%

Varför inträffade incidenten?
61%

Mänskliga faktorn
Antagonistiskt angrepp

14%

Tekniskt fel

10%

Okänd orsak
0
Övrigt
Medvetet angrepp från någon i organisationen

6

30

10

Brist i organisatoriska rutiner eller processer

8%
4%

40
20

3%
1%

50

Anmälda personuppgiftsincidenter 2018
Datainspektionens rapport 2019:1

Typ av incident
Felaktiga brevutskick. Den största delen av de anmälda incidenterna,
42 procent, avser felaktiga brevutskick, det vill säga brev eller e-post som
innehåller personuppgifter och oavsiktligt hamnat hos fel mottagare.
Datainspektionen bedömer att det i denna kategori, framför allt direkt efter
att anmälningsskyldigheten infördes, funnits en viss överrapportering. Om
ett felskickat brev eller e-post endast innehåller kontaktuppgifter till en
eller mycket få registrerade och ingen känslig information röjs, är det typiskt
sett inte nödvändigt att anmäla incidenten till Datainspektionen. Om ett
felskickat brev eller e-post däremot innehåller till exempel uppgifter om ett
stort antal människor, finansiell information eller känsliga personuppgifter
om till exempel hälsa ska incidenten anmälas till Datainspektionen.
Obehörig åtkomst är den näst största kategorin av anmälda personuppgiftsincidenter och står för 23 procent. Denna kategori handlar om att någon
olovligen berett sig tillgång till personuppgifter, till exempel genom att
behörigheter till ett it-system har tilldelats felaktigt eller för generellt. Ett
annat återkommande exempel är att det upptäcks att personuppgifter har
funnits tillgängliga på en gemensam lagringsyta utan behörighetsstyrning.
Obehörigt röjande innebär att den personuppgiftsansvarige eller någon
under den personuppgiftsansvariges ledning hanterat personuppgifter på ett
sätt så att de kommit till obehörigas kännedom. Det kan handla till exempel
om att en stor mängd mottagare av ett e-postmeddelande med känslig
information kunnat se vilka andra som fått samma e-postmeddelande. Ett
annat scenario är att brister i ett tekniskt system gör att stora mängder
personuppgifter kommit till fel mottagares kännedom.
Stöld, förlust och phishing. I dessa kategorier handlar de anmälda
incidenterna till exempel om att tjänstedatorer glömts i kollektivtrafiken,
att organisationen haft inbrott eller varit utsatta för ett antagonistiskt
angrepp genom till exempel phishing, malware eller hacking. Även om dessa
incidenter är förhållandevis få till antalet är det typiskt sett större grupper
av registrerade som berörs.

Varför inträffade incidenten?
Den mänskliga faktorn uppges vara den vanligaste orsaken bakom de
anmälda personuppgiftsincidenterna. Drygt sextio procent av de anmälda
personuppgiftsincidenterna under 2018 berodde på den mänskliga faktorn.
Personuppgiftsincidenter som beror på den mänskliga faktorn består i
huvudsak av individer som begått ett misstag vid hantering av personuppgifter i sina verksamheter. Majoriteten av de personuppgiftsincidenter som
beror på den mänskliga faktorn handlar om felskickade brev och e-postmed-

Anmälda personuppgiftsincidenter 2018
Datainspektionens rapport 2019:1

7

delanden. Närmare en av tio anmälningar handlar också om brister i
organisatoriska rutiner eller processer.
Antagonistiska angrepp står för ungefär var sjunde anmälan. Totalt
handlar det om drygt 300 av de anmälda incidenterna som primärt rör
stölder och phishing.

Rekommendationer
Utifrån de personuppgiftsincidenter som anmälts under 2018 går det att
ge några generella rekommendationer som kan bidra till att förebygga
incidenter och mildra konsekvenserna om en incident ändå inträffar.
 Grundläggande åtgärder är till exempel att alltid kontrollera att
korrekt mottagare är angiven innan ett brev eller e-post skickas
ut, att använda funktionen dold kopia (bcc) vid utskick som ska
till flera mottagare samt att använda e-post som är skyddad med
kryptering vid utskick av känsliga eller integritetskänsliga uppgifter.
 Om personuppgifter lagras på flyttbara media som är särskilt
sårbara för stöld eller förlust – till exempel usb-minnen, bärbara
datorer och mobiltelefoner – bör informationen krypteras så att
ingen obehörig kan ta del av den.
 För att förebygga antagonistiska angrepp förtjänar det att påminna
om vikten av information om att inte öppna länkar eller bifogade
filer från okända avsändare.
 En central del i arbetet med informationssäkerhet och dataskydd
handlar om behörighetsstyrning. Alla organisationer som hanterar
personuppgifter behöver ha stabila rutiner för att säkerställa
att behörigheter tilldelas korrekt, att behörigheterna löpande
kontrolleras och följs upp samt att åtkomstkontroller genomförs.
 Den stora andelen incidenter som uppges bero på den mänskliga
faktorn understryker betydelsen av att styrdokument och
tekniska informationssäkerhetsåtgärder kompletteras med
löpande utbildning och andra åtgärder för att öka kunskapen och
medvetenheten hos personalen.

8

Anmälda personuppgiftsincidenter 2018
Datainspektionens rapport 2019:1

Datainspektionens arbete med
personuppgiftsincidenter
När en anmälan om en personuppgiftsincident inkommer till Datainspektionen gör myndigheten efter att ärendet registrerats, en första
bedömning av incidenten. I denna första bedömning granskar
myndigheten bland annat
 om incidentanmälan är fullständig eller om anmälaren uppgett att
de kommer att komplettera anmälan
 hur incidenten har hanterats, till exempel om incidenten har
anmälts i tid och om de registrerade har informerats när så ska ske
samt vilka åtgärder som vidtagits
 hur allvarlig incidenten är, till exempel hur många registrerade som
berörs, om incidenten rör känsliga personuppgifter eller särskilt
sårbara grupper av registrerade och om incidenten beror på ett
antagonistiskt angrepp.
Om anmälan inte behöver kompletteras, incidenten har hanterats
på ett tillfredsställande sätt och risken för enskildas fri- och rättigheter
bedöms som låg avslutas ärendet vid Datainspektionen. Anmälaren får då
ett brev från myndigheten där vi meddelar att vi avslutat ärendet.
Datainspektionens bedömning är att merparten av de incidentanmälningar som inkommit under 2018 kommer att avslutas utan ytterligare
åtgärd. Hittills har cirka 600 av de totalt 2 262 incidentanmälningarna
som inkom under 2018 avslutats.
Om det framkommer nya upplysningar i ärendet, eller om det
inkommer ytterligare incidentanmälningar från samma personuppgiftsansvarig, kan Datainspektionen i ett senare skede komma att beakta
incidenten i en tillsyn.
För incidenter som bedöms som mer allvarliga gör Datainspektionen
en fördjupad bedömning. Så är fallet för omkring 100 av de incidenter
som inkommit under 2018, för dessa pågår handläggningen fortfarande.
Datainspektionen har möjlighet att inleda tillsyn baserat på
hanteringen av själva incidenten och anmälan, men också utifrån mer
generella brister som incidenten indikerar. Under 2018 har ingen tillsyn
inletts baserat på en personuppgiftsincident.
Datainspektionen utvecklar arbetet med personuppgiftsincidenter
löpande. En viktig del av det fortsatta arbetet är att med incidentrapporteringen som grund ta fram information som kan ge vägledning till
företag, myndigheter och organisationer. Genom att sprida kunskap
om varför personuppgiftsincidenter inträffar, var riskerna är störst och
Anmälda personuppgiftsincidenter 2018
Datainspektionens rapport 2019:1

9

vilka förebyggande åtgärder som kan vidtas, kan Datainspektionen
bidra till att förebygga ytterligare incidenter eller minska de negativa
konsekvenserna av framtida incidenter.
Andra prioriteringar i det fortsatta utvecklingsarbetet handlar om att
utveckla arbetet med att vidta skyndsamma åtgärder när incidenter inte
hanterats på ett korrekt och lämpligt sätt. Datainspektionen kommer
också under 2019 att driftsätta en e-tjänst där personuppgiftsincidenter
kan anmälas. Slutligen är en central fråga för Datainspektionen att fånga
upp fall där incidenter inträffat men där anmälan inte skett.

10

Anmälda personuppgiftsincidenter 2018
Datainspektionens rapport 2019:1

Anmälda personuppgiftsincidenter 2018
Datainspektionens rapport 2019:1

11

Kontakta Datainspektionen
E-post: datainspektionen@datainspektionen.se Webb: www.datainspektionen.se
Tfn 08-657 61 00. Postadress: Datainspektionen, Box 8114, 104 20 Stockholm.

