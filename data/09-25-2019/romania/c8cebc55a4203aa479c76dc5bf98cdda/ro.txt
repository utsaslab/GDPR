

Comunicat de presă
 
Având în vedere aplicarea,  începând cu data de 25 mai 2018, a Regulamentului (UE) 2016/679 privind protecția persoanelor fizice în ceea ce privește prelucrarea datelor cu caracter personal și privind libera circulație a acestor date și de abrogare a Directivei 95/46/CE (Regulamentul general privind protecția datelor), instituția noastră a emis Decizia nr. 99/2018 privind încetarea aplicabilității unor acte normative cu caracter administrativ emise în aplicarea Legii nr. 677/2001 pentru protecția persoanelor cu privire la prelucrarea datelor cu caracter personal și libera circulație a acestor date, aplicabilă din 25 mai 2018 și publicată în Monitorul Oficial al României cu nr. 432 din 22 mai 2018.       
Această decizie care a fost publicată în data de 23 mai 2018 pe site-ul Autorității la secțiunea Legislație secundară/Decizii ANSPDCP, poate fi consultată și aici.
Birou juridic şi comunicare
ANSPDCP

