

Comunicat de presă
 
Lansare Ghid Întrebări și Răspunsuri cu privire la aplicarea Regulamentului (UE) 2016/679
În cadrul Dezbaterii aniversare organizate de Autoritatea Naţională de Supraveghere a Prelucrării Datelor cu Caracter Personal pe data de 24 mai 2019, pentru sărbătorirea unui an de la aplicarea Regulamentului General privind Protecția Datelor, a fost lansat un nou Ghid al instituției noastre, cuprinzând 85 de întrebări și răspunsuri edificatoare referitoare la adecvata respectare a reglementărilor din domeniul protecției datelor cu caracter personal.
Prin acest Ghid întrebări și răspunsuri, instituția noastră își propune clarificări punctuale pentru operatori, împuterniciți și persoane fizice, cu privire la aplicarea prevederilor Regulamentului General privind Protecția Datelor, ale Legii nr. 190/2018 și ale Deciziilor emise de Autoritatea Națională de Supraveghere.
Sperăm că acesta se va dovedi de un real folos publicului larg.
 
Birou juridic şi comunicare
ANSPDCP

