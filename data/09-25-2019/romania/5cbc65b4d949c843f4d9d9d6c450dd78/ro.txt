

COMUNICAT DE PRESA
28 Ianuarie 2019 - ZIUA PORŢILOR DESCHISE
 
În cadrul evenimentelor dedicate sărbătoririi pe data de 28 Ianuarie 2019 a Zilei Europene a Protecţiei Datelor, Autoritatea Naţională de Supraveghere a Prelucrării Datelor cu Caracter Personal organizează “Ziua porţilor deschise”.
Cu acest prilej, în cursul zilei de luni 28 ianuarie 2019, între orele 10:00 - 13:00, invităm persoanele interesate de domeniul protecţiei datelor cu caracter personal la sediul instituţiei noastre din Bulevardul General Gheorghe Magheru nr. 28-30, etajul 5, camera 3, sector 1, municipiul București.
Vizitatorii vor avea acces în zonele deschise publicului cu această ocazie şi vor primi informaţii generale privind Regulamentul General privind Protecția Datelor, Legea nr. 190/2018 și celelalte reglementări naționale aplicabile, precum și cu privire la activitatea specifică a Autorităţii naţionale de supraveghere.
Biroul juridic şi comunicare 
ANSPDCP

