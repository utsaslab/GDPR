

Măsuri corective aplicate de ANSPDCP în perioada 1.06.2019 – 30.09.2019 
 
 
În perioada 1.06.2019-30.09.2019, în cadrul investigațiilor efectuate, au fost dispuse unele măsuri corective în sarcina operatorilor, astfel:
 




Nr. crt.


 
OPERATOR


Data  constatării
încălcării


 
DESCRIERE MASURA CORECTIVĂ




1.


Vola.RO SRL


4.06.2019


Avertisment - pentru încălcarea art. 32 alin. 1 lit. b) și d) raportat la art. 32 alin.(2) din RGPD, întrucât operatorul nu a implementat măsuri tehnice și organizatorice adecvate în vederea asigurării unui nivel de securitate corespunzător riscului prelucrării pentru drepturile și libertățile persoanelor fizice, prin transmiterea unei serii de e-mailuri destinate unui client al societății către mai mulți destinatari, aspect ce a dus la divulgarea neautorizată a acestor date către persoane neautorizate și compromiterea confidențialității.
 




2.


Sam Development Investment & Constructions SRL


5.06.2019


Avertisment - pentru încălcarea art. 32 alin. (1) lit. b) raportat la art. 32 alin.(4) și art. 33 alin. (1) din RGPD întrucât operatorul nu a implementat măsuri tehnice și organizatorice adecvate în vederea asigurării unui nivel de securitate corespunzător riscului prelucrării pentru drepturile și libertățile persoanelor fizice, prin transmiterea prin e-mail în data de la o anumită dată către o persoană neautorizată a datelor cu caracter personal ale angajaților societății SAM DEVELOPMENT INVESTMENT & CONSTRUCTIONS SRL prelucrate prin Revisal, ceea ce a condus la divulgarea neautorizată a acestor date către persoane neautorizate și compromiterea confidențialității.
De asemenea, s-a constatat că SAM DEVELOPMENT INVESTMENT & CONSTRUCTIONS SRL a încălcat prevederile art. 33 alin. (1) din RGPD, notificând tardiv și lacunar ANSPDCP despre încălcarea securității datelor cu caracter personal.
 




3.


Sam Urbanic Construct  SRL


5.06.2019


Avertisment - pentru încălcarea art. 32 alin. (1) lit. b) raportat la art. 32 alin.(4) și art. 33 alin. (1) din RGPD, întrucât operatorul nu a implementat măsuri tehnice și organizatorice adecvate în vederea asigurării unui nivel de securitate corespunzător riscului prelucrării pentru drepturile și libertățile persoanelor fizice,  prin transmiterea prin e-mail către o persoană neautorizată a datelor cu caracter personal ale angajaților societății SAM URBANIC CONSTRUCT SRL prelucrate prin Revisal, ceea ce a condus la divulgarea neautorizată a acestor date către persoane neautorizate și compromiterea confidențialității.
De asemenea, s-a constatat că SAM URBANIC CONSTRUCT SRL a încălcat prevederile art. 33 alin. (1) din RGPD, întrucât nu a respectat termenul de 72 de ore de la data la care a luat la cunoștință de incidentul produs și notificarea nu a fost însoțită de o explicație motivată pentru întârziere, notificând tardiv ANSPDCP despre încălcarea securității datelor cu caracter personal.




4.


Altex România SRL


5.06.2019


1. Avertisment - pentru contravenția prevăzută de art. 13 alin. (1) lit. q) din Legea nr. 506/2004, coroborat cu art. 13 alin. (5) din Legea nr. 506/2004 și cu art. 7 din O.G. nr. 2/2001 privind regimul juridic al contravenţiilor, întrucât Altex România SRL a transmis unui petent mesaje comerciale promoționale nesolicitate prin email, fără a dovedi existența consimțământului expres prealabil al acestuia, încălcându-se astfel prevederile art. 12 din Legea nr. 506/2004 referitoare la comunicările nesolicitate;
2. S-a recomandat societății să reanalizeze și să nu mai transmită mesaje comerciale prin mijloace de comunicare electronică în cazurile în care nu poate face dovada obținerii consimțământului expres prealabil al clienților pentru a primi asemenea comunicări, conform prevederilor art. 12 din Legea nr. 506/2004.




5.


Vodafone România


6.06.2019


Avertisment -pentru săvârşirea contravenţiei prevăzută la art. 13, alin. 1 lit. a) din Legea nr. 506/2004, întrucât operatorul nu a luat suficiente măsuri tehnice şi organizatorice adecvate în vederea garantării că datele cu caracter personal pot fi accesate numai de persoane autorizate, în scopurile autorizate de lege, ceea ce a condus la faptul că datele cu caracter personal cuprinse în facturile detaliate a uor abonați Vodafone România SA, persoane fizice, au fost vizualizate de  angajați cu drept de accesare într-o aplicatie specifica deținută de operator, în scop neautorizat, în mod individual și în scop personal, cu depășirea atribuțiilor din fișa postului.




6.
 
 
 
 


Centrul Medical Unirea SRL
 
 
 


12.06.2019
 
 
 
 


1. Să ia măsurile tehnice și organizatorice necesare astfel încât, pe viitor, să fie evitate situații de prelucrare a unor date cu caracter personal inexacte, urmând să fie respectate art. 5 alin. (1) lit. d) din Regulamentul (UE) 679/2016.




7.
 


Orange Romania SA


12.06.2019


Să comunice un răspuns complet la cererea petentei, care să conțină toate informațiile solicitate de petentă, potrivit art. 15 din RGPD.




8.


SC RD Office Solutions SRL 
 


12.06.2019


1. Să ia măsurile necesare astfel încât, pe viitor, să fie evitate prelucrările nelegale ale datelor cu caracter personal, fără existența unui temei legal clar determinat, cu respectarea principiilor și a condițiilor de legalitate prevăzute de RGPD;
2. Să dea curs solicitării petentului și să îi transmită un răspuns petentului la cererea sa prin care și-a exercitat dreptul de ștergere a datelor cu caracter personal.
 




9.


Dante International SA
 


13.06. 2019


1. Să ia toate măsurile de securitate tehnice și organizatorice necesare, astfel încât să asigure un nivel corespunzător de securitate, inclusiv confidenţialitatea datelor, în scopul prevenirii accesului neautorizat la datele cu caracter personal pe care le prelucrează;
2.Să ia toate măsurile necesare asigurării securității conturilor create pe platforma e-Mag și implicit a datelor cu caracter personal aferente clienților săi,
3. Să respecte Procedura de lucru Customer Care Identificarea clientului persoană fizică;
4. Să instruiască operatorii telefonici în legătură cu respectarea Procedurii.
 




10.


IPJ Dambovita


18.06.2019


Efectuarea unei evaluări a riscurilor incidente prelucrărilor preconizate potrivit art. 35 alin. (3) din Legea nr. 363/2018, și punerea în aplicare de măsuri tehnice și organizatorice adecvate în vederea asigurării unui nivel de securitate corespunzător, în vederea menţinerii securităţii şi a prevenirii prelucrărilor care încalcă Legea nr. 363/2018, cum ar fi criptarea dispozitivelor mobile cu spațiu de stocare.
 




11.
 
 
 
 


Directia pentru Evidenta Persoanelor si Administrarea Bazelor de Date (DPABD)


18.06.2019


1.Punerea în aplicare a unor măsuri tehnice și organizatorice adecvate în vederea asigurării unui nivel de securitate corespunzător, în vederea menţinerii securităţii şi a prevenirii prelucrărilor care încalcă RGPD, pentru a identifica accesările neautorizate;
2. Instruirea personalului cu priviri la măsurile luate de operator, astfel ca utilizatorii să aibă acces numai la datele cu caracter personal pentru îndeplinirea atribuțiilor de serviciu.




12.


S.C. Easy Asset Management IFN S.A.


19.06.2019


1. Avertisment- pentru încălcarea art. 12 alin. (1), (3) și (4) din Regulamentul (UE) 679/2016, în temeiul art. 58 alin. (2) lit. b) din Regulamentul (UE) 679/2016, corelat cu art. 14 alin. (11), art. 15 alin. (1) și (3) și art. 16 alin. (5) din Legea nr. 102/2005, republicată, precum și cu art. 12 alin. (1), (2) și (4) din Legea nr. 190/2018, coroborat cu art. 7 din O.G. nr. 2/2001, deoarece nu a făcut dovada că a comunicat un răspuns referitor la cererile prin care petenții și-au exercitat dreptul la ștergerea datelor și dreptul de opoziție;
2. Să întocmească și să transmită autorităţii de supraveghere o procedură distinctă, clară și completă, referitoare la modalitatea concretă de exercitare a drepturilor persoanelor vizate, precum și informații referitoare la aducerea ei la cunoștința acestora, în temeiul art. 58 alin. (2) lit. c) și d) din Regulamentul (UE) 679/2016, corelat cu art. 12 alin. (4) din Legea nr. 190/2018, art. 14 alin. (11), art. 15 alin. (3) și art. 16 alin. (5) din Legea nr. 102/2005, republicată, raportat la art. 12 alin. (1), (3) și (4) din Regulamentul (UE) 679/2016, pentru fapta prevăzută de art. 83 alin. (5) lit. b) din RGPD.




13.


Asociația de Proprietari Bl. 35,
Municipiul Bucuresti


20.06.2019


1.Avertisment -pentru încălcarea art. 12 din RGPD, deoarece Asociația de Proprietari Bl. 35 a transmis un răspuns petentului cu depășirea termenului prevăzut în art. 12 alin. (3) din RGPD;
2.Să furnizeze persoanelor vizate informaţii privind acţiunile întreprinse în urma unor cereri în temeiul articolelor 15-22, fără întârzieri nejustificate.
 




14.


SC Rovigo SRL
 


25.06.2019


Să comunice un răspuns complet la cererea petentei prin care aceasta          și-a exercitat dreptul de ștergere.
 




15.


Unicredit Bank


27.06.2019


Amendă -în cuantum de 130.000 Euro pentru încălcarea art. 25 alin. (1) din RGPD coroborat cu art. 5 alin. 1 lit. c) din RGPD, deoarece operatorul nu a pus în aplicare măsuri tehnice şi organizatorice adecvate, atât în momentul stabilirii mijloacelor de prelucrare, cât şi în cel al prelucrării în sine, pentru a îndeplini cerințele RGPD şi a proteja drepturile persoanelor vizate, ceea ce a condus la dezvăluirea în documentele ce conțin detaliile tranzacțiilor și care sunt puse on-line la dispoziția clienților beneficiari ai plăților într-o anumită perioadă, a datelor privind CNP-ul și adresa persoanei care a efectuat plata/plătitorului, respectiv a datelor privind adresa plătitorului, pentru un număr de mare persoane vizate, deși, potrivit art. 5 alin. 1 lit. c) din RGPD, avea obligația de a prelucra date limitate la ceea ce este necesar în raport cu scopurile în care sunt prelucrate.
 




16.


Dante Internațional SA


1.07.2019


1. Avertisment -pentru încălcarea art. 12 alin. (3) și art. 15 din Regulamentul (UE) 679/2016, întrucât nu a facut dovada că a transmis, până la data procesului verbal, un răspuns complet adresat petentului, la cererea sa transmisă prin e-mail, prin care și-a exercitat dreptul de acces;
2. Să transmită un răspuns complet petentului, la cererea sa transmisă prin e-mail, prin care și-a exercitat dreptul de acces, prevăzut de art. 15 din Regulamentul (UE) 679/2016;
3. Să ia măsuri astfel încât să fie respectate, în toate cazurile, prevederile art. 12 din Regulamentul (UE) 679/2016.
 




17.
 
 
 
 
 


World Trade Center


2.07.2019


1. Amendă - în cuantum de 15.000 Euro pentru  încălcarea art. 32 alin. (4) raportat la art. 32 alin. (1) și alin. (2) din RGPD, deoarece operatorul nu a implementat măsuri tehnice şi organizatorice adecvate în vederea asigurării unui nivel de securitate corespunzător riscului prelucrării generat în special, în mod accidental sau ilegal, de divulgarea neautorizată sau accesul neautorizat la datele cu caracter personal, ceea ce a condus la accesul neautorizat la datele cu caracter personal ale unui număr mare de clienți, printate pe suport de hârtie din aplicația hotelieră a operatorului, și divulgarea neautorizată a acestor date, în mediul on-line.
2. Revizuirea şi actualizarea măsurilor tehnice şi organizatorice implementate ca urmarea a evaluării privind riscul pentru drepturile și libertățile persoanelor, revizuirea procedurilor de lucru referitoare la protecția datelor cu caracter personal.




18.


A-Car Vaslui


2.07.2019


1. Avertisment - în temeiul art. 58 alin. (2) lit. b) din Regulamentul (UE) 679/2016, coroborat cu art. 12 alin. (1), (4) și art. 14 alin. 5 lit. e) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată, raportat la art. 58 alin. (1) lit. a) și lit. e) din RGPD nr. 679/2016, întrucât operatorul nu a furnizat informaţiile solicitate de ANSPDCP prin adresele transmise.
2. Plan de remediere - Furnizarea tuturor informațiilor conform celor solicitate de ANSPDCP.




19.


Globus Score SRL (fosta Instrumental Theory SRL)


4.07.2019


 1.Avertisment - pentru încălcarea prevederilor art. 58 alin. (1) lit. a) și lit. e) din RGPD, în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată, deoarece nu a furnizat nicio informaţie solicitată de ANSPDCP;
2. Să transmită autorităţii de supraveghere răspuns complet la adresele transmise, în temeiul art. 58 alin. (2) lit. d) din Regulamentul (UE) 679/2016, corelat cu art. 12 alin. (4) din Legea nr. 190/2018, art. 14 alin. (11), art. 15 alin. (3) și art. 16 alin. (5) din Legea nr. 102/2005, republicată;.
 




20.
 
 


Legal Company & Tax Hub SRL


5.07.2019


Amendă - în cuantum de 3.000 Euro, pentru încălcarea art. 32 alin. (1) și alin. (2) din RGPD, întrucât operatorul nu a implementat măsuri tehnice și organizatorice adecvate în vederea asigurarii unui nivel de securitate corespunzator riscului prelucrării, ceea ce a condus la divulgarea neautorizată și accesul neautorizat la datele cu caracter personal ale persoanelor care au efectuat tranzacții recepționate de site-ul avocatoo.ro, documente accesibile publicului pe aceste site, timp de aproape doua luni, deși avea aceasta obligație potrivit art. 5 alin. (1) lit. f din RGPD.
 




21.
 


Asociația Prietenii lui Adrian
 


5.07.2019


Luarea măsurilor necesare pentru prelucrarea datelor personale cu consimțământul expres al persoanelor vizate în conformitate cu art. 6 și 7 din RGPD în cazul transmiterii de mesaje prin mijloace de comunicare electronică, întrucât Asociația i-a transmis, un email nesolicitat unui petent, de pe office@aspla.ro, pe adresa sa personală de email, fără să dovedească obținerea în prealabil a consimțământului expres și neechivoc al acestuia pentru prelucrarea datelor cu caracter personal (adresa de e-mail), încălcându-se astfel prevederile art. 6 și 7 din RGPD;




22.


Asociația de Proprietari Confort Park 1A, 
Municipiul Bucuresti
 


5.07.2019


1. Avertisment - în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată, întrucât Asociația de Proprietari Confort Park 1A:
- a instalat un sistem de supraveghere video în incinta imobilului pe care îl administrează fără să facă dovada realizării informării persoanelor vizate încălcându-se prevederile art. 13 din Regulament;
- nu a facut dovada asigurării confidențialității datelor cu caracter personal ale persoanelor ale căror date au fost afișate la avizier, astfel încât au fost dezvaluite numele și prenumele la avizierul asociației, fără consimțământul acestor persoane și fără existența unei alte situații în care consimțământul nu este necesar, încălcându-se prevederile art. 5 alin. (1) lit. b) și c) și art. 6 alin. (1) lit. a) din RGPD;
- solicită proprietarilor date personale excesive și copii după diverse documente, în vederea completării cărţii de imobil, încălcându-se prevederile art. 5 alin. (1) lit. a) și c) din RGPD.
2. Să ia măsurile necesare astfel încât, pe viitor, datele cu caracter personal să nu fie utilizate și dezvăluite cu încălcarea principiilor de prelucrare a datelor, respectându-se principiul limitării legate de scop și reducerea la minimum a datelor;
3. Să realizeze informarea persoanelor vizate prin completarea afișelor de avertizare cu informațiile prevăzute de art. 13.
 




23.


Primăria Orașului Ovidiu, 
Județul Constanța


8.07.2019


  1. Avertisment - pentru încălcarea prevederilor art. 58 alin. (1) lit. a) și lit. e) din RGPD, în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată, întrucât nu a furnizat informaţiile solicitate de ANSPDCP, prin adresele transmise;
2.Transmiterea către ANSPDCP a unui răspuns complet la adresele instituției.
 




24.


Credit Europe Bank


08.07.2019


1.Avertisment - pentru încălcarea prevederilor art. 12 din RGPD, întrucât operatorul nu a dat curs, în temen, solicitării petentului, prin care acesta și-a exercitat dreptul de ștergere a unor date cu caracter personal.
2. Să furnizeze persoanelor vizate informaţii privind acţiunile întreprinse în urma unor cereri în temeiul articolelor 15-22, fără întârzieri nejustificate şi în orice caz în cel mult o lună de la primirea cererii. Această perioadă poate fi prelungită cu două luni atunci când este necesar, ţinându-se seama de complexitatea şi numărul cererilor.
 




25.


Dante Internațional SA


10.07.2019


1.Avertisment - pentru încălcarea art. 21 din Regulamentul (UE) 679/2016, deoarece nu a luat în considerare opțiunea petentului de a-i fi dezactivată din baza de date adresa sa de e-mail pentru mesaje de tipul chestinarelor de satisfacție, opțiune adusă la cunoștința operatorului printr-o solicitare, astfel încât la doua luni mai tarziu a primit un alt mesaj de acest tip.
2. Să ia măsuri astfel încât să fie respectate, în toate cazurile, prevederile art. 21 din RGPD, inclusiv în cazul petentului.




26.


Uttis Industries


10.07.2019


1. Amendă - în cuantum de 1000 E, pentru încălcarea art. 12 din RGPD, deoarece operatorul nu a putut face dovada realizării informării persoanelor vizate cu privire la prelucrarea datelor cu caracter personal/imagini prin intermediul sistemului de supraveghere video, pe care o realizează începând din anul 2016, deși avea obligația de a lua măsuri adecvate pentru a furniza persoanelor vizate orice informații menționate la art. 13 – 14 și orice comunicări în temeiul art. 15 – 22 și art. 34 referitoare la prelucrare, într-o formă concisă, transparentă, inteligibilă și ușor accesibilă, utilizând un limbaj clar și simplu, în special pentru orice informații adresate în mod specific unui copil;
2. Amendă în cuantum de  1500 E, pentru încălcarea art. 5 alin. (1) lit. c) din RGPD, deoarece prelucrarea/dezvăluirea CNP-ului angajaților prin afișarea unui referat la avizier, nu era adecvată, relevantă și limitată în raport cu scopul în care acesta era prelucrat, respectiv preîntâmpinarea oricărui accident de muncă. Totodată operatorul nu a putut face dovada legalității prelucrării CNP-ului, prin dezvăluire la avizier, potrivit art. 6 RGPD;
3. Realizarea informării persoanelor vizate potrivit art. 12 din RGPD, inclusiv prin  combinarea cu pictograme standardizate în spațiile/locurile monitorizate video, poziționate la o distanță rezonabilă de locurile unde sunt amplasate echipamentele de supraveghere, pentru a oferi într-un mod vizibil, inteligibil și clar, lizibil o imagine de ansamblu semnificativă asupra prelucrării prin intermediul sistemului de supraveghere video;
4.Revizuirea şi actualizarea măsurilor tehnice şi organizatorice implementate.
 




27.


Asociația de Proprietari Bloc 713 
Municipiul Bucuresti


18.07.2019


1.Avertisment - pentru încălcarea art. 58 alin. (1) lit. a) și lit. e) din RGPD întrucât nu a furnizat toate informațiile solicitate de ANSPDCP, în exercitarea competențelor sale de investigare, prin adresele transmise, cu privire la comunicarea unui răspuns la cererea unor petenți;
2. Comunicarea unui răspuns la cererea petenților;
3. Să întocmească o procedură referitoare la gestionarea cererilor persoanelor vizate prin care acestea își pot exercita drepturile prevăzute de Regulamentul (UE) 679/2016, cu aducerea acesteia la cunoștința persoanelor vizate, conform prevederilor art. 12 din Regulamentul (UE) 679/2016.




28.


Spitalul Clinic Județean De Urgență “Sf. Apostol Andrei” Constanța


23.07.2019


Revizuirea şi actualizarea măsurilor tehnice şi organizatorice implementate, ca urmarea a evaluării privind riscul pentru drepturile și libertățile persoanelor, prin stabilirea și implementarea unor măsuri privind instruirea periodică a persoanelor care acționează sub autoritatea sa, referitor la obligațiile ce le revin conform prevederilor RGPD.




29.


Grupul de Presă SC Medianet SRL 
 


23.07. 2019


Să reanalizeze cererea petentului și să îl informeze în legătură cu măsurile adoptate în conformitate cu prevederile art. 12 din RGPD .
 




30.


Gothaer Asigurări Reasigurări SA


24.07.2019


Revizuirea şi actualizarea măsurilor tehnice şi organizatorice implementate ca urmare a evaluării privind riscul pentru drepturile și libertățile persoanelor, inclusiv a procedurilor referitoare la comunicațiile electronice, astfel încât să fie evitate incidente similare de dezvăluire neautorizată a datelor cu caracter personal prelucrate.
 




31.


Nicola Medical Team 17 S.R.L. 


24.07.2019


1. Avertisment - pentru încălcarea art. 58 alin. (1) lit. a) și lit. e) din RGPD deoarece nu a furnizat informaţiile solicitate de ANSPDCP, în exercitarea competențelor sale de investigare, prin adresele transmise;
2. Să transmită către ANSPDCP toate informațiile solicitate, referitor la conformitatea operațiunilor de prelucrare efectuate în calitate de operator de date.
 




32.
 
 
 
 


Deichmann Comercializare Încălțăminte SRL


31.07.2019


Revizuirea şi actualizarea măsurilor tehnice şi organizatorice implementate ca urmare a evaluării privind riscul pentru drepturile și libertățile persoanelor, inclusiv a procedurilor referitoare la comunicațiile electronice, astfel încât să fie evitate incidente similare de dezvăluire neautorizată a datelor cu caracter personal prelucrate.
 




33.


Asociația de Proprietari bl. B29,
Municipiul București


31.07. 2019


1. Avertisment - pentru încălcarea art. 58 alin. (1) lit. a) și e) din RGPD, în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată, raportat la art. 58 alin. (1) lit. a) și lit. e) din RGPD întrucât nu a furnizat nicio informaţie solicitată de ANSPDCP prin adresele  transmise;
2. Să transmită ANSPDCP răspuns complet la adresele instituției.




34.


Olarian Augustin
 
(deținător al domeniului olarian.ro)


31.07.2019


1. Avertisment - pentru încălcarea art. 6 și 7 din RGPD, în temeiul art. 58 alin. (2) lit. b) din RGPD, corelat cu art. 12 alin. (1), (2) și (4) din Legea nr. 190/2018, art. 14 alin. (11) , art. 15 alin. (1), (3) și art. 16 alin. (1) din Legea nr. 102/2005, republicată, coroborat cu art. 7 din O.G. nr. 2/2001, întrucât nu a putut face dovada obținerii consimțământului prealabil al persoanelor vizate, inclusiv al petentului, pentru prelucrarea  adreselor lor de e-mail, colectate de pe internet, în scopul transmiterii de mesaje comerciale.
2. Să nu mai prelucreze datele cu caracter personal ale petentului, respectiv numele și prenumele său și adresa sa de e-mail,  fără respectarea  art.  6 și  7 din RGPD;
3. Să nu mai prelucreze datele personale fără consimțământul persoanelor vizate în conformitate cu art. 6 și 7 din RGPD, inclusiv în cazul transmiterii de mesaje comerciale prin mijloace de comunicare electronică, în temeiul art. 58 alin. (2) lit. d) din RGPD, corelat cu art. 12 alin. (4) din Legea nr. 190/2018, art. 14 alin. (11) , art. 15 alin. (3) și art. 16 alin. (5) din Legea nr. 102/2005, republicată, raportat la art. 12 alin. (1), (3) și (4) din RGPD. Se recomandă în acest sens utilizarea metodei” dublu opt-in” pentru colectarea adreselor de e-mail.
 




35.
 
 
 


  Telekom România Mobile Communications S.A.


31.07. 2019


1. Să comunice un răspuns complet la cererea petentei, în ceea ce privește solicitarea de ștergere a datelor acesteia.




36.
 


SC Graftex Prodcom SRL - 
 


31.07. 2019


1.Avertisment - prentru contravenția prevăzută de art. 13 alin. (1) lit. q) din Legea nr. 506/2004, coroborat cu art. 13 alin. (5) din Legea nr. 506/2004 și cu art. 7 din OG 2/2001 întrucât Graftex Prodcom SRL nu a facut dovada existenței acordului petentului pentru comunicarea de mesaje comerciale nesolicitate, încălcându-se astfel prevederile art. 12 din Legea nr. 506/2004 referitoare la comunicările nesolicitate;
2. Luarea măsurilor necesare respectării prevederilor art. 12 din Legea nr. 506/2004, în vederea transmiterii de mesaje comerciale prin mijloace de comunicare electronică numai cu consimţământul expres prealabil al utilizatorilor numerelor de telefon.




37.


Orange Romania SA
 


31.07. 2019


1. Să comunice petentului, în conformitate cu prevederile art. 15 din RGPD, un răspuns la cererea sa.
 




38.


S.C. UniCredit Consumer Financing IFN S.A


7.08.2019


1. Avertisment - pentru încălcarea art. 12 alin. (1), (3) și (4) din Regulamentul (UE) 679/2016, în temeiul art. 58 alin. (2) lit. b) din Regulamentul (UE) 679/2016, corelat cu art. 14 alin. (11), art. 15 alin. (1) și (3) și art. 16 alin. (5) din Legea nr. 102/2005, republicată, precum și cu art. 12 alin. (1), (2) și (4) din Legea nr. 190/2018, coroborat cu art. 7 din O.G. nr. 2/2001, deoarece nu a făcut dovada comunicării, către petent, a unui răspuns referitor la cererile primite, prin care acesta și-a exercitat dreptul la ștergerea datelor;
2. Să ia măsuri astfel încât să fie respectate, în toate cazurile, prevederile art. 12 din Regulamentul (UE) 679/2016.




39.


Modern Barber S.R.L.


7.08.2019


1.Avertisment - pentru încălcarea art. 58 alin. (1) lit. a) și lit. e) din Regulamentul (UE)  679/2016 deoarece nu a furnizat informaţiile solicitate de  Autoritatea Națională de Supraveghere a Prelucrării Datelor cu Caracter Personal, în exercitarea competențelor sale de investigare, prin adresele transmise;
2. Să transmită ANSPDCP toate informațiile solicitate prin adresele transmise, cu privire la aspectele semnalate de petent.




40.


Dumitru N. Mihai


8.08.2019


Să transmită ANSPDCP răspuns complet la adresa  transmisă, în conformitate cu prevederile art. 58 din RGPD.




41.
 


Asociația de Proprietari Speranța bl. D3 Municipiul Oradea, Județul Bihor


8.08.2019


1. Avertisment - pentru încălcarea art. 58 alin. (1) lit. a) și lit. e) din RGPD, în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată,  întrucât nu a furnizat nicio informaţie solicitată de ANSPDCP, în exercitarea atribuțiilor sale de investigare;
2.Să transmită ANSPDCP răspuns complet la adresa instituției.
 




42.
 


Asociația de Proprietari Militari R 
Comuna Chiajna,
 jud. Ilfov
 


8.08.2019


1. Avertisment, pentru încălcarea art. 58 alin. (1) lit. a) și lit. e) din RGPD, în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată, întrucât nu a furnizat nicio informaţie solicitată de ANSPDCP, în exercitarea atribuțiilor sale de investigare;
2. Să transmită ANSPDCP răspuns complet la adresa instituției, în termen de 5 zile lucrătoare de la data procesului verbal.
 




43.


Cumpata Dent SRL 


8.08.2019
 
 
 
 
 


1.Avertisment - pentru încălcarea art. 58 alin. (1) lit. a) și lit. e) din RGPD 679/2016, în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată, întrucât nu a furnizat nicio informaţie solicitată de ANSPDCP, în exercitarea atribuțiilor sale de investigare;
2. Să transmită ANSPDCP răspuns complet la adresa instituției.




44.


Banca Transilvania S.A.


13.08.2019
 


1. Să ia măsurile necesare astfel încât, pe viitor, datele cu caracter personal să fie prelucrate numai cu consimțământul expres și neechivoc al persoanei vizate, întrucât operatorul nu a facut dovada obținerii consimțământului petentei pentru prelucrarea datelor cu caracter personal, încălcându-se prevederile art. 6 și art. 7 din RGPD.
 




45.


Banca Comercială Română S.A.
 


13.08.2019


1.Avertisment - pentru încălcarea art. 12 din RGPD întrucât Banca Comercială Română S.A. nu a dat curs cererii petentei.
2. S-a recomandat Băncii Comerciale Române să dea curs cererii petentei, având în vedere solicitarea acesteia de a i se comunica răspunsul la cererea sa.
 




46.


Termocasa Ambient SRL 
 


13.08.2019
 
 


1. Să ia măsurile necesare, cu respectarea art. 5 și art. 6 din RGPD, astfel încât, pe viitor, să fie evitate prelucrările nelegale ale datelor cu caracter personal, prin dezvăluirea lor fără consimțământul persoanei vizate.




47.


Municipiul Iași, reprezentat prin Primar , 
Județul
Iași


13.08.2019
 


1. Avertisment - pentru încălcarea art. 12 și 15 din Regulamentul (UE) 679/2016, în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 13, art. 14 alin. (11) din Legea nr. 102/2005, republicată, întrucât nu a facut dovada că i-a comunicat un răspuns petentului la cererea acestuia, prin care și-a exercitat dreptul de acces față de Primăria Iași cu privire la dezvăluirea datelor sale personale, potrivit art. 15 din RGPD nr. 679/2016;
2. Să comunice un răspuns complet la cererea petentului;
3. Pe viitor, să ia măsurile necesare pentru respectarea drepturilor persoanelor vizate prevăzute în RGPD.
 




48.


Asociaţia de Proprietari nr. 505 
Municipiul Reșița
Județul Caraș-Severin
 


21.08.2019


1. Avertisment - pentru încălcarea  art. 58 alin. (1) lit. a) și lit. e) din RGPD, în temeiul art. 58 alin. (2) lit. b) din Regulamentul (UE) 679/2016, corelat cu art. 12 alin. (1), (2) și (4) din Legea nr. 190/2018, art. 14 alin. (11), art. 15 alin. (1), (3) și art. 16 alin. (1) din Legea nr. 102/2005, republicată, întrucât nu a furnizat nicio informaţie solicitată de ANSPDCP, prin adresa transmisă;
2. Transmiterea către ANSPDCP a unui răspuns  la adresa instituției.
 




49.


Societatea Artmark Holding SRL


28.08.2019


1.Amendă - în cuantum de 10.000 lei pentru contravenția prevăzută de art. 13 alin. (1) lit. q) din Legea nr. 506/2004, coroborat cu art. 13 alin. (5) din Legea nr. 506/2004 și cu art. 7 din OG 2/2001, deoarece operatorul nu a făcut dovada obținerii consimțământului prealabil expres și neechivoc al petentului pentru transmiterea de mesaje comerciale pe adresa sa de email la o anumită dată;
2.Să ia măsurile necesare respectării prevederilor art. 12 din Legea nr. 506/2004, în vederea transmiterii de mesaje comerciale prin mijloace de comunicare electronică numai cu consimţământul expres prealabil al destinatarilor.




50.


Direcția Regională a Finanțelor Publice Ploiești
Municipiul Ploiești, județul Prahova


4.09.2019


1. Avertisment - pentru încălcarea art. 5 alin. (1) lit. a), c), f) și alin. (2) din Regulamentul (UE) 679/2016 întrucât nu a respectat principiul reducerii la minimum a datelor care pot fi transmise către alte entități și principiul integrității și confidențialității;
2. Avertisment - pentru încălcarea art. 32 alin. (1) lit. b) și alin. (2), precum și ale art. 32 alin. (4) coroborate cu art. 29 din Regulamentul (UE) 2016/679, întrucât nu a prezentat dovezi, până la data procesului-verbal, din care să rezulte că a respectat prevederile art. 32 alin. (1) lit. b) și alin. (2), precum și ale art. 32 alin. (4) coroborate cu art. 29 din Regulamentul (UE) 2016/679, cu privire la adoptarea unor măsuri tehnice şi organizatorice adecvate de securitate a datelor personale prelucrate de operator, de structurile sale subordonate și de orice persoană care acționează sub autoritatea sa, astfel încât să se asigure confidențialitatea datelor personale prelucrate în toate operațiunile de prelucrare și evitarea situațiilor de dezvăluire ilegală sau neautorizată a acestora;
3. Analizarea situațiilor existente și stabilirea măsurilor necesare în cazul transmiterii/dezvăluirii datelor cu caracter personal ale persoanelor vizate ale căror date sunt prelucrate de către Direcția Generală Regională a Finanțelor Publice Ploiești în calitate de operator de date personale (inclusiv de către structurile sale subordonate), astfel încât să se asigure respectarea cu responsabilitate a tuturor principiilor de prelucrare a datelor personale, în special, cel al legalității, echității și transparenței, reducerii la minimum a datelor, integrității și confidențialității;
4. Stabilirea de măsuri tehnice și organizatorice adecvate, necesare asigurării securității datelor cu caracter personal prelucrate de către Direcția Generală Regională a Finanțelor Publice Ploiești în calitate de operator de date personale (inclusiv de către structurile sale subordonate), astfel încât să se asigure confidențialitatea datelor personale prelucrate în toate operațiunile de prelucrare și evitarea situațiilor de dezvăluire ilegală sau neautorizată a acestora.




51.


Universitatea de Medicină și Farmacie ”Carol Davila” din București
 


26.09.2018


1. Avertisment - pentru încălcarea art. 5 alin. 1 lit. a) din RGPD și art. 6 din RGPD, deoarece operatorul nu a informat persoanele vizate ale căror date le-a prelucrat prin postarea/publicarea/afișarea, divulgarea prin transmitere, diseminarea sau punerea la dispoziție în orice mod, cu privire la scopul prelucrării, fiind afectate persoane vizate - angajați ai UMFCD ale căror date au fost postate pe site-ul universității și a prelucrat date cu caracter personal cu încălcarea art. 6 din RGPD referitor la legalitatea prelucrării;
2. Instruirea angajaților asupra riscurilor și consecințele pe care le implică divulgarea datelor personale.
 




52.


Inteligo Media SA


26.09.2019


Amendă - în cuantum de 9000 Euro, pentru încălcarea principiilor de bază pentru prelucrare, inclusiv condițiile privind consimțământul în conformitate cu art. 5, alin. (1) lit. a) și b), art. 6 alin.(1) lit. a) și art. 7 din RGPD, întrucât operatorul nu a putut face dovada obținerii consimțământului explicit, pentru un număr de mare de utilizatori cărora le-a prelucrat datele cu caracter personal, pe o perioadă de 15 luni. De asemenea operatorul a prelucrat date cu caracter personal pentru acești utilizatori în baza unui temei legal neadecvat scopului prelucrării în cauză, respectiv a colectat datele personale ale utilizatorilor respectivi într-un mod nelegal și netransparent față de persoana vizată, ulterior fiind prelucrate într-un mod incompatibil cu scopul în care au fost colectate inițial.
 




53.


Telekom România Communications SA


26.09.2019


Avertisment-  prentru săvârşirea contravenţiei prevăzută de art. 13 alin. (1) lit. a) din Legea nr. 506/2004, deoarece operatorul nu a luat măsuri tehnice și organizatorice adecvate în vederea asigurării securității prelucrării datelor cu caracter personal, ceea ce a condus la transmiterea eronată a unor e-mail-uri conținând link-urile aferente facturilor unor clienți, către alți clienți decât titularii facturilor, precum și la accesarea și divulgarea ilicită a unor date cu caracter personal ale clienților Telekom România.
 




54.


Amsterdam Broker de Asigurare SRL
 


12.09.2019


1. Avertisment - pentru încălcarea art. 32 alin. 1 lit. b) coroborat cu art. 32 alin.(2) din RGPD, întrucât operatorul nu a implementat măsuri tehnice și organizatorice adecvate, în vederea asigurării unui nivel de securitate corespunzător riscului prelucrării prin transmiterea, la o anumită dată, a unor date aferente unor polițe de asigurare locuință emise de către Allianz- Țiriac Asigurări SA, la solicitarea ING Bank (mandatar al clienților), în urma unei prelucrări manuale efectuate, prin înlocuirea eronată a unor adrese de e-mail aferente clienților asigurați, fiind afectate de incident persoane vizate, aspect ce a constituit încălcarea confidențialității datelor cu caracter personal;
2. Instruirea angajaților asupra riscurilor și consecințele pe care le implică divulgarea datelor personale.
 




55.


România Hypermarche SA


13.09.2019


Revizuirea şi actualizarea măsurilor tehnice şi organizatorice implementate, astfel încât să fie evitate incidente similare de dezvăluire neautorizată a datelor cu caracter personal prelucrate, prin implementarea unei proceduri specifice la nivelul operatorului.




 
Direcția juridică şi comunicare
ANSPDCP
 

