

A treia Plenară a Comitetului European pentru Protecția Datelor
 
La sfârșitul lunii septembrie 2018 a avut loc a treia Plenară a Comitetului European pentru Protecția Datelor, organ cu personalitate juridică al Uniunii Europene, constituit în temeiul art. 68 din Regulamentul General privind Protecția Datelor. Acest Comitet are în componență șefii autorităților naționale de supraveghere din fiecare stat membru al Uniunii Europene și din Autoritatea Europeană de Protecția Datelor.          
În cadrul acestei reuniuni s-a adoptat proiectul Ghidului privind aplicabilitatea teritorială în aplicarea prevederilor art. 3 din Regulamentul General privind Protecția Datelor, destinat asigurării unei interpretări și aplicări unitare a acestor dispoziții la nivelul tuturor statelor membre, fiind supus consultării publice.
În același timp, s-a stabilit și o abordare comună cu privire la cele 22 de Opinii transmise de autoritățile naționale de protecția datelor, referitoare la criteriile comune privind evaluarea de impact (DPIA), astfel încât să se asigure un instrument util pentru o aplicare consecventă a Regulamentului General privind Protecția Datelor.
La această reuniune s-a solicitat de către doamna Vera Jourova, comisar european pentru justiție, emiterea unei Opinii a Comitetului cu privire la proiectul Deciziei Comisiei Europene privind recunoașterea unui nivel de protecție adecvat în Japonia.
Mai multe informații privind activitatea Comitetului European pentru Protecția Datelor sunt disponibile la adresa https://edpb.europa.eu/about-edpb/board_en. ”
Accesarea documentelor de mai sus urmează să se realizeze prin link pe denumirea acestora, după publicarea pe site-ul EDPB.

