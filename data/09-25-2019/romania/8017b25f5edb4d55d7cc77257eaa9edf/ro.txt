

Evenimente privind aplicarea GDPR
 
În data de 31 ianuarie 2019 Autoritatea Naţională de Supraveghere a organizat o reuniune de lucru cu RENAR referitoare la aplicarea prevedrilor specifice privind acreditarea organismelor de certificare în aplicarea Legii nr. 190/2018.
Pe data de 1 februarie 2019, reprezentanţii Autorităţii Naţionale de Supraveghere au participat la atelierul organizat de Asociația Expert Forum la Iași. Acest eveniment dedicat, printre altele, identificării și clarificării unor probleme specifice ce rezultă din aplicarea Regulamentul (UE) 679/2016 la nivelul asociațiilor și fundațiilor, s-a adresat operatorilor din sectorul non-guvernamental. Cu această ocazie au fost reliefate obligațiile ce revin operatorilor în vederea respectării regulilor de prelucrare stabilite de Regulamentul (UE) 679/2016, dar și drepturile persoanelor vizate în raporturile cu ONG-uri.
În acest context, reprezentanții Autorității Naționale de Supraveghere au adus în atenția participanților, în cadrul panelului specific, aspecte privind implicațiile respectării drepturilor persoanelor vizate, responsabilizarea operatorului şi împuternicitului, responsabilul pentru protecția datelor, cartografierea și evaluarea de impact, notificarea încălcărilor de securitate şi asigurarea securității datelor, regimul sancționator.
În data de 26 martie 2019 a avut loc la sediul Autorităţii Naţionale de Supraveghere o reuniune cu o firmă de avocatură, în cadrul căreia s-au abordat aspecte privind prelucrarea datelor în contextul angajării, raportat şi la dispoziţiile Legii nr. 190/2018.
Pe data de 27 martie 2019, reprezentanții Autorității Naționale de Supraveghere a Prelucrării Datelor cu Caracter Personal au participat la dezbaterile organizate de Institutul European din România în parteneriat cu Euractiv Network cu tema ”Protecția datelor cu caracter personal în cadrul raporturilor de muncă”.
În data de 27 martie 2019 a fost organizată la sediul Autorităţii Naţionale de Supraveghere o reuniune cu CNSAS privind aplicarea Regulamentului (UE) 2016/679, în activitatea specifică.
Pe data de 12 aprilie 2019 Autoritatea Naţională de Supraveghere va organiza o întâlnire în cadrul căreia se vor discuta aspecte legate de incidența Regulamentul (UE) 679/2016 în domeniul resurselor umane, la care vor participa membrii AmCham.
Pe data de 17.04.2019 va avea loc la Timişoara un eveniment privind prelucrarea datelor de către asociaţii şi fundaţii, la care vor participa reprezentanţii Autorităţii Naţionale de Supraveghere.
 
Biroul juridic şi comunicare
A.N.S.P.D.C.P.

