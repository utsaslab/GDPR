

Conferința internațională a autorităților de protecție a datelor personale
 
Recent a avut loc a 40-a Conferință internațională a autorităților naționale de protecție a datelor personale 2018, la Bruxelles, care s-a desfășurat sub egida dezbaterii implicațiilor de natură etică în respectarea protecției datelor personale.
Cu acest prilej au fost adoptate mai multe rezoluții pe aspecte de real interes în contextul evoluțiilor tehnologice actuale și a preocupărilor referitoare la scopurile în care se utilizează datele personale în societatea contemporană.
Astfel, menționăm principalele rezoluții și declarații referitoare la:

 Colaborarea dintre autoritățile de protecția a datelor personale și autoritățile de protecție a consumatorilor în scopul asigurării unei protecții adecvate a persoanelor într-o economie digitală  (Resolution On Collaboration Between Data Protection Authorities And Consumer Protection Authorities For Better Protection Of Citizens And Consumers In The Digital Economy)
 Platformele de E-learning ( Resolution On E-Learning Platforms)
 Etică și protecția datelor în inteligența artificială (Declaration On Ethics And Data Protection In Artifical Intelligence)
 Viitorul Conferinței Internaționale (Resolution On A Roadmap On The Future Of The International Conference).

Acest eveniment deosebit de amplu a reliefat implicarea deosebită a autorităților naționale de protecția datelor din diferite state de pe toate continentele și preocuparea acestora pentru asigurarea unei reale protecții a drepturilor persoanelor fizice și din perpectiva implicațiilor de natură etică.
Biroul juridic şi comunicare
ANSPDCP

